<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" schematypens="http://relaxng.org/ns/structure/1.0"?>
<!-- Holding document for texts being processed to be included in tokenized text of ref.xml. -->
<!-- XSLT will need to tokenize, add xml:ids, generate distinct documents. -->
<TEI xmlns:xi="http://www.w3.org/2001/XInclude" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Publication Information</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div1 xml:id="ref.2" n="Moed" type="Order">
                <div2 xml:id="ref.2.1" n="Shabbat" type="tractate">
                    <head>משנה מסכת שבת</head>

                    <div3>
                        <head>פרק א</head>
                        <ab><label>א</label> יציאות השבת שתים שהן ארבע בפנים ושתים שהן ארבע בחוץ
                            כיצד העני עומד בחוץ ובעל הבית בפנים פשט העני את ידו לפנים ונתן לתוך ידו
                            של בעל הבית או שנטל מתוכה והוציא העני חייב ובעל הבית פטור פשט בעל הבית
                            את ידו לחוץ ונתן לתוך ידו של עני או שנטל מתוכה והכניס בעל הבית חייב
                            והעני פטור פשט העני את ידו לפנים ונטל בעל הבית מתוכה או שנתן לתוכה
                            והוציא שניהן פטורין פשט בעל הבית את ידו לחוץ ונטל העני מתוכה או שנתן
                            לתוכה והכניס שניהם פטורין</ab>

                        <ab><label>ב</label> לא ישב אדם לפני הספר סמוך למנחה עד שיתפלל לא יכנס אדם
                            למרחץ ולא לבורסקי ולא לאכול ולא לדין ואם התחילו אין מפסיקים מפסיקים
                            לקרות קריאת שמע ואין מפסיקין לתפלה</ab>

                        <ab><label>ג</label> לא יצא החייט במחטו סמוך לחשכה שמא ישכח ויצא ולא הלבלר
                            בקולמוסו ולא יפלה את כליו ולא יקרא לאור הנר באמת אמרו החזן רואה היכן
                            תינוקות קוראים אבל הוא לא יקרא כיוצא בו לא יאכל הזב עם הזבה מפני הרגל
                            עבירה</ab>

                        <ab><label>ד</label> ואלו מן ההלכות שאמרו בעליית חנניה בן חזקיה בן גוריון
                            כשעלו לבקרו נמנו ורבו בית שמאי על בית הלל ושמונה עשר דברים גזרו בו
                            ביום</ab>

                        <ab><label>ה</label> בית שמאי אומרים אין שורין דיו וסממנים וכרשינים אלא כדי
                            שישורו מבעוד יום ובית הלל מתירין</ab>

                        <ab><label>ו</label> בית שמאי אומרים אין נותנין אונין של פשתן לתוך התנור אלא
                            כדי שיהבילו מבעוד יום ולא את הצמר ליורה אלא כדי שיקלוט העין ובית הלל
                            מתירין בית שמאי אומרים אין פורשין מצודות חיה ועופות ודגים אלא כדי שיצודו
                            מבעוד יום ובית הלל מתירין</ab>

                        <ab><label>ז</label> בית שמאי אומרים אין מוכרין לעובד כוכבים ואין טוענין עמו
                            ואין מגביהין עליו אלא כדי שיגיע למקום קרוב ובית הלל מתירין</ab>

                        <ab><label>ח</label> בית שמאי אומרים אין נותנין עורות לעבדן ולא כלים לכובס
                            עובד כוכבים אלא כדי שיעשו מבעוד יום ובכולן בית הלל מתירין עם השמש</ab>

                        <ab><label>ט</label> אמר רבן שמעון בן גמליאל נוהגין היו בית אבא שהיו נותנין
                            כלי לבן לכובס עובד כוכבים שלשה ימים קודם לשבת ושוין אלו ואלו שטוענים
                            קורות בית הבד ועגולי הגת</ab>

                        <ab><label>י</label> אין צולין בשר בצל וביצה אלא כדי שיצולו מבעוד יום אין
                            נותנין פת לתנור עם חשכה ולא חררה על גבי גחלים אלא כדי שיקרמו פניה מבעוד
                            יום רבי אליעזר אומר כדי שיקרום התחתון שלה</ab>

                        <ab><label>יא</label> משלשלין את הפסח בתנור עם חשכה ומאחיזין את האור במדורת
                            בית המוקד ובגבולין כדי שתאחוז האור ברובן רבי יהודה אומר בפחמין כל
                            שהוא</ab>

                    </div3>
                    <div3>
                        <head>פרק ב</head>
                        <ab><label>א</label> במה מדליקין ובמה אין מדליקין אין מדליקין לא בלכש ולא
                            בחוסן ולא בכלך ולא בפתילת האידן ולא בפתילת המדבר ולא בירוקה שעל פני המים
                            ולא בזפת ולא בשעוה ולא בשמן קיק ולא בשמן שריפה ולא באליה ולא בחלב נחום
                            המדי אומר מדליקין בחלב מבושל וחכמים אומרים אחד מבושל אחד שאינו מבושל אין
                            מדליקין בו</ab>

                        <ab><label>ב</label> אין מדליקין בשמן שרפה ביום טוב רבי ישמעאל אומר אין
                            מדליקין בעטרן מפני כבוד השבת וחכמים מתירין בכל השמנים בשמן שומשמין בשמן
                            אגוזים בשמן צנונות בשמן דגים בשמן פקועות בעטרן ובנפט רבי טרפון אומר אין
                            מדליקין אלא בשמן זית בלבד</ab>

                        <ab><label>ג</label> כל היוצא מן העץ אין מדליקין בו אלא פשתן וכל היוצא מן
                            העץ אינו מטמא טומאת אהלים אלא פשתן פתילת הבגד שקפלה ולא הבהבה רבי אליעזר
                            אומר טמאה ואין מדליקין בה רבי עקיבא אומר טהורה ומדליקין בה</ab>

                        <ab><label>ד</label> לא יקוב אדם שפופרת של ביצה וימלאנה שמן ויתננה על פי הנר
                            בשביל שתהא מנטפת אפילו הוא של חרס ורבי יהודה מתיר אבל אם חברה היוצר
                            מתחלה מותר מפני שהוא כלי אחד לא ימלא אדם את הקערה שמן ויתננה בצד הנר
                            ויתן ראש הפתילה בתוכה בשביל שתהא שואבת ורבי יהודה מתיר</ab>

                        <ab><label>ה</label> המכבה את הנר מפני שהוא מתירא מפני עובדי כוכבים מפני
                            לסטים מפני רוח רעה ואם בשביל החולה שיישן פטור כחס על הנר כחס על השמן כחס
                            על הפתילה חייב ורבי יוסי פוטר בכולן חוץ מן הפתילה מפני שהוא עושה
                            פחם</ab>

                        <ab><label>ו</label> על שלש עבירות נשים מתות בשעת לידתן על שאינן זהירות בנדה
                            ובחלה ובהדלקת הנר</ab>

                        <ab><label>ז</label> שלשה דברים צריך אדם לומר בתוך ביתו ערב שבת עם חשכה
                            עשרתם ערבתם הדליקו את הנר ספק חשכה ספק אין חשכה אין מעשרין את הודאי ואין
                            מטבילין את הכלים ואין מדליקין את הנרות אבל מעשרין את הדמאי ומערבין
                            וטומנין את החמין</ab>

                    </div3>
                    <div3>
                        <head>פרק ג</head>
                        <ab><label>א</label> כירה שהסיקוה בקש ובגבבא נותנים עליה תבשיל בגפת ובעצים
                            לא יתן עד שיגרוף או עד שיתן את האפר בית שמאי אומרים חמין אבל לא תבשיל
                            ובית הלל אומרים חמין ותבשיל בית שמאי אומרים נוטלין אבל לא מחזירין ובית
                            הלל אומרים אף מחזירין</ab>

                        <ab><label>ב</label> תנור שהסיקוהו בקש ובגבבא לא יתן בין מתוכו בין מעל גביו
                            כופח שהסיקוהו בקש ובגבבא הרי זה ככיריים בגפת ובעצים הרי הוא כתנור</ab>

                        <ab><label>ג</label> אין נותנין ביצה בצד המיחם בשביל שתתגלגל ולא יפקיענה
                            בסודרין ורבי יוסי מתיר ולא יטמיננה בחול ובאבק דרכים בשביל שתצלה</ab>

                        <ab><label>ד</label> מעשה שעשו אנשי טבריא והביאו סלון של צונן לתוך אמה של
                            חמין אמרו להן חכמים אם בשבת כחמין שהוחמו בשבת אסורין ברחיצה ובשתיה ביום
                            טוב כחמין שהוחמו ביום טוב אסורים ברחיצה ומותרין בשתיה מוליאר הגרוף שותין
                            הימנו בשבת אנטיכי אף על פי שגרופה אין שותין ממנה</ab>

                        <ab><label>ה</label> המיחם שפינהו לא יתן לתוכו צונן בשביל שיחמו אבל נותן הוא
                            לתוכו או לתוך הכוס כדי להפשירן האילפס והקדרה שהעבירן מרותחין לא יתן
                            לתוכן תבלין אבל נותן הוא לתוך הקערה או לתוך התמחוי רבי יהודה אומר לכל
                            הוא נותן חוץ מדבר שיש בו חומץ וציר</ab>

                        <ab><label>ו</label> אין נותנין כלי תחת הנר לקבל בו את השמן ואם נותנו מבעוד
                            יום מותר ואין ניאותין ממנו לפי שאינו מן המוכן מטלטלין נר חדש אבל לא ישן
                            רבי שמעון אומר כל הנרות מטלטלין חוץ מן הנר הדולק בשבת נותנין כלי תחת הנר
                            לקבל נצוצות ולא יתן לתוכו מים מפני שהוא מכבה</ab>

                    </div3>
                    <div3>
                        <head>פרק ד</head>
                        <ab><label>א</label> במה טומנין ובמה אין טומנין אין טומנין לא בגפת ולא בזבל
                            לא במלח ולא בסיד ולא בחול בין לחים בין יבשים לא בתבן ולא בזגים ולא
                            במוכים ולא בעשבים בזמן שהן לחים אבל טומנין בהן כשהן יבשין טומנין בכסות
                            ובפירות בכנפי יונה ובנסורת של חרשים ובנעורת של פשתן דקה רבי יהודה אוסר
                            בדקה ומתיר בגסה</ab>

                        <ab><label>ב</label> טומנין בשלחין ומטלטלין אותן בגיזי צמר ואין מטלטלין אותן
                            כיצד הוא עושה נוטל את הכסוי והן נופלות רבי אלעזר בן עזריה אומר קופה מטה
                            על צדה ונוטל שמא יטול ואינו יכול להחזיר וחכמים אומרים נוטל ומחזיר לא
                            כסהו מבעוד יום לא יכסנו משתחשך כסהו ונתגלה מותר לכסותו ממלא את הקיתון
                            ונותן לתחת הכר או תחת הכסת</ab>

                    </div3>
                    <div3>
                        <head>פרק ה</head>
                        <ab><label>א</label> במה בהמה יוצאה ובמה אינה יוצאה יוצא הגמל באפסר ונאקה
                            בחטם ולובדקיס בפרומביא וסוס בשיר וכל בעלי השיר יוצאים בשיר ונמשכים בשיר
                            ומזין עליהם וטובלין במקומן</ab>

                        <ab><label>ב</label> חמור יוצא במרדעת בזמן שהיא קשורה לו זכרים יוצאין לבובין
                            רחלות יוצאות שחוזות כבולות וכבונות העזים יוצאות צרורות רבי יוסי אוסר
                            בכולן חוץ מן הרחלין הכבונות רבי יהודה אומר עזים יוצאות צרורות ליבש אבל
                            לא לחלב</ab>

                        <ab><label>ג</label> ובמה אינה יוצאה לא יצא גמל במטוטלת לא עקוד ולא רגול וכן
                            שאר כל הבהמות לא יקשור גמלים זה בזה וימשוך אבל מכניס חבלים לתוך ידו
                            וימשוך ובלבד שלא יכרוך</ab>

                        <ab><label>ד</label> אין חמור יוצא במרדעת בזמן שאינה קשורה לו ולא בזוג אף על
                            פי שהוא פקוק ולא בסולם שבצוארו ולא ברצועה שברגלו ואין התרנגולין יוצאין
                            בחוטין ולא ברצועות שברגליהם ואין הזכרים יוצאין בעגלה שתחת האליה שלהן
                            ואין הרחלים יוצאות חנונות ואין העגל יוצא בגימון ולא פרה בעור הקופר ולא
                            ברצועה שבין קרניה פרתו של רבי אלעזר בן עזריה היתה יוצאה ברצועה שבין
                            קרניה שלא ברצון חכמים</ab>

                    </div3>
                    <div3>
                        <head>פרק ו</head>
                        <ab><label>א</label> במה אשה יוצאה ובמה אינה יוצאה לא תצא אשה לא בחוטי צמר
                            ולא בחוטי פשתן ולא ברצועות שבראשה ולא תטבול בהן עד שתרפם ולא בטוטפת ולא
                            בסנבוטין בזמן שאינן תפורין ולא בכבול לרשות הרבים ולא בעיר של זהב ולא
                            בקטלא ולא בנזמים ולא בטבעת שאין עליה חותם ולא במחט שאינה נקובה ואם יצאת
                            אינה חייבת חטאת</ab>

                        <ab><label>ב</label> לא יצא האיש בסנדל המסומר ולא ביחיד בזמן שאין ברגלו מכה
                            ולא בתפילין ולא בקמיע בזמן שאינו מן המומחה ולא בשריון ולא בקסדא ולא
                            במגפיים ואם יצא אינו חייב חטאת</ab>

                        <ab><label>ג</label> לא תצא אשה במחט הנקובה ולא בטבעת שיש עליה חותם ולא
                            בכוליאר ולא בכובלת ולא בצלוחית של פלייטון ואם יצתה חייבת חטאת דברי רבי
                            מאיר וחכמים פוטרין בכובלת ובצלוחית של פלייטון</ab>

                        <ab><label>ד</label> לא יצא האיש לא בסייף ולא בקשת ולא בתריס ולא באלה ולא
                            ברומח ואם יצא חייב חטאת רבי אליעזר אומר תכשיטין הן לו וחכמים אומרים אינן
                            אלא לגנאי שנאמר <ref>ישעיה ב'</ref> וכתתו חרבותם לאתים וחניתותיהם
                            למזמרות לא ישא גוי אל גוי חרב ולא ילמדו עוד מלחמה בירית טהורה ויוצאין בה
                            בשבת כבלים טמאין ואין יוצאין בהם בשבת</ab>

                        <ab><label>ה</label> יוצאה אשה בחוטי שער בין משלה בין משל חבירתה בין משל
                            בהמה ובטוטפת ובסנבוטין בזמן שהן תפורין בכבול ובפאה נכרית לחצר במוך
                            שבאזנה ובמוך שבסנדלה ובמוך שהתקינה לנדתה בפילפל ובגרגיר מלח ובכל דבר
                            שתתן לתוך פיה ובלבד שלא תתן לכתחלה בשבת ואם נפל לא תחזיר שן תותבת ושן של
                            זהב רבי מתיר וחכמים אוסרים</ab>

                        <ab><label>ו</label> יוצאה בסלע שעל הצינית הבנות קטנות יוצאות בחוטין ואפילו
                            בקיסמין שבאזניהם ערביות יוצאות רעולות ומדיות פרופות וכל אדם אלא שדברו
                            חכמים בהווה</ab>

                        <ab><label>ז</label> פורפת על האבן ועל האגוז ועל המטבע ובלבד שלא תפרוף
                            לכתחלה בשבת</ab>

                        <ab><label>ח</label> הקיטע יוצא בקב שלו דברי רבי מאיר ורבי יוסי אוסר ואם יש
                            לו בית קיבול כתותים טמא סמוכות שלו טמאין מדרס ויוצאין בהן בשבת ונכנסין
                            בהן בעזרה כסא וסמוכות שלו טמאין מדרס ואין יוצאין בהם בשבת ואין נכנסין
                            בהן בעזרה אנקטמין טהורין ואין יוצאין בהן</ab>

                        <ab><label>ט</label> הבנים יוצאין בקשרים ובני מלכים בזוגין וכל אדם אלא שדברו
                            חכמים בהווה</ab>

                        <ab><label>י</label> יוצאין בביצת החרגול ובשן שועל ובמסמר מן הצלוב משום
                            רפואה דברי רבי מאיר וחכמים אומרים אף בחול אסור משום דרכי האמורי</ab>

                    </div3>
                    <div3>
                        <head>פרק ז</head>
                        <ab><label>א</label> כלל גדול אמרו בשבת כל השוכח עיקר שבת ועשה מלאכות הרבה
                            בשבתות הרבה אינו חייב אלא חטאת אחת היודע עיקר שבת ועשה מלאכות הרבה
                            בשבתות הרבה חייב על כל שבת ושבת היודע שהוא שבת ועשה מלאכות הרבה בשבתות
                            הרבה חייב על כל אב מלאכה ומלאכה העושה מלאכות הרבה מעין מלאכה אחת אינו
                            חייב אלא חטאת אחת</ab>

                        <ab><label>ב</label> אבות מלאכות ארבעים חסר אחת הזורע והחורש והקוצר והמעמר
                            הדש והזורה הבורר הטוחן והמרקד והלש והאופה הגוזז את הצמר המלבנו והמנפצו
                            והצובעו והטווה והמיסך והעושה שתי בתי נירין והאורג שני חוטין והפוצע שני
                            חוטין הקושר והמתיר והתופר שתי תפירות הקורע על מנת לתפור שתי תפירות הצד
                            צבי השוחטו והמפשיטו המולחו והמעבד את עורו והמוחקו והמחתכו הכותב שתי
                            אותיות והמוחק על מנת לכתוב שתי אותיות הבונה והסותר המכבה והמבעיר המכה
                            בפטיש המוציא מרשות לרשות הרי אלו אבות מלאכות ארבעים חסר אחת</ab>

                        <ab><label>ג</label> ועוד כלל אחר אמרו כל הכשר להצניע ומצניעין כמוהו והוציאו
                            בשבת חייב עליו חטאת וכל שאינו כשר להצניע ואין מצניעין כמוהו והוציאו בשבת
                            אינו חייב אלא המצניעו</ab>

                        <ab><label>ד</label> המוציא תבן כמלא פי פרה עצה כמלא פי גמל עמיר כמלא פי טלה
                            עשבים כמלא פי גדי עלי שום ועלי בצלים לחים כגרוגרת יבשים כמלא פי גדי ואין
                            מצטרפין זה עם זה מפני שלא שוו בשיעוריהן המוציא אוכלים כגרוגרת חייב
                            ומצטרפין זה עם זה מפני ששוו בשיעוריהן חוץ מקליפיהן וגרעיניהן ועוקציהן
                            וסובן ומורסנן רבי יהודה אומר חוץ מקליפי עדשים שמתבשלות עמהן</ab>

                    </div3>
                    <div3>
                        <head>פרק ח</head>
                        <ab><label>א</label> המוציא יין כדי מזיגת הכוס חלב כדי גמיעה דבש כדי ליתן על
                            הכתית שמן כדי לסוך אבר קטן מים כדי לשוף בהם את הקילור ושאר כל המשקין
                            ברביעית וכל השופכין ברביעית רבי שמעון אומר כולן ברביעית ולא אמרו כל
                            השיעורין הללו אלא למצניעיהן</ab>

                        <ab><label>ב</label> המוציא חבל כדי לעשות אזן לקופה גמי כדי לעשות תלאי לנפה
                            ולכברה רבי יהודה אומר כדי ליטול ממנו מדת מנעל לקטן נייר כדי לכתוב עליו
                            קשר מוכסין והמוציא קשר מוכסין חייב נייר מחוק כדי לכרוך על פי צלוחית קטנה
                            של פלייטון</ab>

                        <ab><label>ג</label> עור כדי לעשות קמיע קלף כדי לכתוב עליו פרשה קטנה שבתפלין
                            שהיא שמע ישראל דיו כדי לכתוב שתי אותיות כחול כדי לכחול עין אחת</ab>

                        <ab><label>ד</label> דבק כדי ליתן בראש השבשבת זפת וגפרית כדי לעשות נקב שעוה
                            כדי ליתן על פי נקב קטן חרסית כדי לעשות פי כור של צורפי זהב רבי יהודה
                            אומר כדי לעשות פטפוט סובין כדי ליתן על פי כור של צורפי זהב סיד כדי לסוד
                            קטנה שבבנות רבי יהודה אומר כדי לעשות כלכול רבי נחמיה אומר כדי לעשות
                            אנדיפי</ab>

                        <ab><label>ה</label> אדמה כחותם המרצופים דברי רבי עקיבא וחכמים אומרים כחותם
                            האיגרות זבל וחול הדק כדי לזבל קלח של כרוב דברי רבי עקיבא וחכמים אומרים
                            כדי לזבל כרישא חול הגס כדי ליתן על מלא כף סיד קנה כדי לעשות קולמוס ואם
                            היה עב או מרוסס כדי לבשל בו ביצה קלה שבביצים טרופה ונתונה באילפס</ab>

                        <ab><label>ו</label> עצם כדי לעשות תרווד רבי יהודה אומר כדי לעשות ממנו חף
                            זכוכית כדי לגרור בו ראש הכרכר צרור או אבן כדי לזרוק בעוף רבי אליעזר בר
                            יעקב אומר כדי לזרוק בבהמה</ab>

                        <ab><label>ז</label> חרס כדי ליתן בין פצים לחבירו דברי רבי יהודה רבי מאיר
                            אומר כדי לחתות בו את האור רבי יוסי אומר כדי לקבל בו רביעית אמר רבי מאיר
                            אף על פי שאין ראיה לדבר זכר לדבר <ref>ישעיה ל</ref> ולא ימצא במכתתו חרס
                            לחתות אש מיקוד אמר לו רבי יוסי משם ראיה <ref>שם /ישעיה ל/</ref> ולחשוף
                            מים מגבא</ab>

                    </div3>
                    <div3>
                        <head>פרק ט</head>
                        <ab><label>א</label> אמר רבי עקיבא מנין לעבודת כוכבים שמטמאה במשא כנדה שנאמר
                                <ref>ישעיה ל</ref> תזרם כמו דוה צא תאמר לו מה נדה מטמאה במשא אף
                            עבודת כוכבים מטמאה במשא</ab>

                        <ab><label>ב</label> מנין לספינה שהיא טהורה שנאמר <ref>משלי ל</ref> דרך אניה
                            בלב ים מנין לערוגה שהיא ששה על ששה טפחים שזורעין בתוכה חמשה זרעונין
                            ארבעה בארבע רוחות הערוגה ואחד באמצע שנאמר <ref>ישעיה סא</ref> כי כארץ
                            תוציא צמחה וכגנה זרועיה תצמיח זרעה לא נאמר אלא זרועיה</ab>

                        <ab><label>ג</label> מנין לפולטת שכבת זרע ביום השלישי שהיא טמאה שנאמר
                                <ref>שמות יט</ref> היו נכונים לשלשת ימים מנין שמרחיצין את המילה ביום
                            השלישי שחל להיות בשבת שנאמר <ref>בראשית לד</ref> ויהי ביום השלישי בהיותם
                            כואבים מנין שקושרין לשון של זהורית בראש שעיר המשתלח שנאמר <ref>ישעיה
                                א</ref> אם יהיו חטאיכם כשנים כשלג ילבינו</ab>

                        <ab><label>ד</label> מנין לסיכה שהיא כשתיה ביום הכפורים אף על פי שאין ראיה
                            לדבר זכר לדבר שנאמר <ref>תהלים קט</ref> ותבא כמים בקרבו וכשמן
                            בעצמותיו</ab>

                        <ab><label>ה</label> המוציא עצים כדי לבשל ביצה קלה תבלין כדי לתבל ביצה קלה
                            ומצטרפין זה עם זה קליפי אגוזים קליפי רמונים אסטיס ופואה כדי לצבוע בהן
                            בגד קטן בסבכה מי רגלים נתר ובורית קמוניא ואשלג כדי לכבס בהן בגד קטן
                            בסבכה רבי יהודה אומר כדי להעביר על הכתם</ab>

                        <ab><label>ו</label> פלפלת כל שהוא ועטרן כל שהוא מיני בשמים ומיני מתכות כל
                            שהן מאבני המזבח ומעפר המזבח מקק ספרים ומקק מטפחותיהם כל שהוא שמצניעין
                            אותן לגונזן רבי יהודה אומר אף המוציא ממשמשי עבודת כוכבים כל שהוא שנאמר
                                <ref>דברים יג</ref> לא ידבק בידך מאומה מן החרם</ab>

                        <ab><label>ז</label> המוציא קופת הרוכלין אף על פי שיש בה מינין הרבה אינו
                            חייב אלא חטאת אחת זרעוני גינה פחות מכגרוגרת רבי יהודה בן בתירא אומר חמשה
                            זרע קשואין שנים זרע דלועין שנים זרע פול המצרי שנים חגב חי טהור כל שהוא
                            מת כגרוגרת ציפורת כרמים בין חיה בין מתה כל שהוא שמצניעין אותה לרפואה רבי
                            יהודה אומר אף המוציא חגב חי טמא כל שהוא שמצניעין אותו לקטן לשחוק בו</ab>

                    </div3>
                    <div3>
                        <head>פרק י</head>
                        <ab><label>א</label> המצניע לזרע ולדוגמא ולרפואה והוציאו בשבת חייב בכל שהוא
                            וכל אדם אין חייב עליו אלא כשיעורו חזר והכניסו אינו חייב אלא כשיעורו</ab>

                        <ab><label>ב</label> המוציא אוכלין ונתנן על האסקופה בין שחזר והוציאן בין
                            שהוציאן אחר פטור מפני שלא עשה מלאכתו בבת אחת קופה שהיא מליאה פירות ונתנה
                            על אסקופה החיצונה אף על פי שרוב הפירות מבחוץ פטור עד שיוציא את כל
                            הקופה</ab>

                        <ab><label>ג</label> המוציא בין בימינו בין בשמאלו בתוך חיקו או על כתיפו חייב
                            שכן משא בני קהת כלאחר ידו ברגלו בפיו ובמרפקו באזנו ובשערו ובפונדתו ופיה
                            למטה בין פונדתו לחלוקו ובשפת חלוקו במנעלו בסנדלו פטור שלא הוציא כדרך
                            המוציאין</ab>

                        <ab><label>ד</label> המתכוין להוציא לפניו ובא לו לאחריו פטור לאחריו ובא לו
                            לפניו חייב באמת אמרו האשה החוגרת בסינר בין מלפניה ובין מלאחריה חייבת שכן
                            ראוי להיות חוזר רבי יהודה אומר אף מקבלי פתקין</ab>

                        <ab><label>ה</label> המוציא ככר לרשות הרבים חייב הוציאוהו שנים פטורין לא
                            יכול אחד להוציאו והוציאוהו שנים חייבים ורבי שמעון פוטר המוציא אוכלין
                            פחות מכשיעור בכלי פטור אף על הכלי שהכלי טפילה לו את החי במטה פטור אף על
                            המטה שהמטה טפילה לו את המת במטה חייב וכן כזית מן המת וכזית מן הנבלה
                            וכעדשה מן השרץ חייב ורבי שמעון פוטר</ab>

                        <ab><label>ו</label> הנוטל צפרניו זו בזו או בשניו וכן שערו וכן שפמו וכן זקנו
                            וכן הגודלת וכן הכוחלת וכן הפוקסת רבי אליעזר מחייב וחכמים אוסרין משום
                            שבות התולש מעציץ נקוב חייב ושאינו נקוב פטור ורבי שמעון פוטר בזה
                            ובזה</ab>

                    </div3>
                    <div3>
                        <head>פרק יא</head>
                        <ab><label>א</label> הזורק מרשות היחיד לרשות הרבים מרשות הרבים לרשות היחיד
                            חייב מרשות היחיד לרשות היחיד ורשות הרבים באמצע רבי עקיבא מחייב וחכמים
                            פוטרין</ab>

                        <ab><label>ב</label> כיצד שתי גזוזטראות זו כנגד זו ברשות הרבים המושיט והזורק
                            מזו לזו פטור היו שתיהן בדיוטא אחת המושיט חייב והזורק פטור שכך היתה עבודת
                            הלוים שתי עגלות זו אחר זו ברשות הרבים מושיטין הקרשים מזו לזו אבל לא
                            זורקין חולית הבור והסלע שהן גבוהין עשרה ורחבן ארבעה הנוטל מהן והנותן על
                            גבן חייב פחות מכן פטור</ab>

                        <ab><label>ג</label> הזורק ארבע אמות בכותל למעלה מעשרה טפחים כזורק באויר
                            למטה מעשרה טפחים כזורק בארץ הזורק בארץ ארבע אמות חייב זרק לתוך ארבע אמות
                            ונתגלגל חוץ לארבע אמות פטור חוץ לארבע אמות ונתגלגל לתוך ארבע אמות
                            חייב</ab>

                        <ab><label>ד</label> הזורק בים ארבע אמות פטור אם היה רקק מים ורשות הרבים
                            מהלכת בו הזורק לתוכו ארבע אמות חייב וכמה הוא רקק מים פחות מעשרה טפחים
                            רקק מים ורשות הרבים מהלכת בו הזורק בתוכו ארבע אמות חייב</ab>

                        <ab><label>ה</label> הזורק מן הים ליבשה ומן היבשה לים ומן הים לספינה ומן
                            הספינה לים ומן הספינה לחברתה פטור ספינות קשורות זו בזו מטלטלין מזו לזו
                            אם אינן קשורות אף על פי שמוקפות אין מטלטלין מזו לזו</ab>

                        <ab><label>ו</label> הזורק ונזכר לאחר שיצתה מידו קלטה אחר קלטה כלב או שנשרפה
                            פטור זרק לעשות חבורה בין באדם ובין בבהמה ונזכר עד שלא נעשה חבורה פטור זה
                            הכלל כל חייבי חטאות אינן חייבין עד שתהא תחלתן וסופן שגגה תחלתן שגגה
                            וסופן זדון תחלתן זדון וסופן שגגה פטורין עד שתהא תחלתן וסופן שגגה</ab>

                    </div3>
                    <div3>
                        <head>פרק יב</head>
                        <ab><label>א</label> הבונה כמה יבנה ויהא חייב הבונה כל שהוא והמסתת והמכה
                            בפטיש ובמעצד הקודח כל שהוא חייב זה הכלל כל העושה מלאכה ומלאכתו מתקיימת
                            בשבת חייב רבן שמעון בן גמליאל אומר אף המכה בקורנס על הסדן בשעת מלאכה
                            חייב מפני שהוא כמתקן מלאכה</ab>

                        <ab><label>ב</label> החורש כל שהוא המנכש והמקרסם והמזרד כל שהוא חייב המלקט
                            עצים אם לתקן כל שהן אם להיסק כדי לבשל ביצה קלה המלקט עשבים אם לתקן כל
                            שהוא אם לבהמה כמלא פי הגדי</ab>

                        <ab><label>ג</label> הכותב שתי אותיות בין בימינו בין בשמאלו בין משם אחד בין
                            משני שמות בין משני סממניות בכל לשון חייב אמר רבי יוסי לא חייבו שתי
                            אותיות אלא משום רושם שכך היו כותבין על קרשי המשכן לידע איזו בן זוגו אמר
                            רבי מצינו שם קטן משם גדול שם משמעון ושמואל נח מנחור דן מדניאל גד
                            מגדיאל</ab>

                        <ab><label>ד</label> הכותב שתי אותיות בהעלם אחד חייב כתב בדיו בסם בסיקרא
                            בקומוס ובקנקנתום ובכל דבר שהוא רושם על שני כותלי זויות ועל שני לוחי פנקס
                            והן נהגין זה עם זה חייב הכותב על בשרו חייב המסרט על בשרו רבי אליעזר
                            מחייב חטאת ורבי יהושע פוטר</ab>

                        <ab><label>ה</label> כתב במשקין במי פירות באבק דרכים באבק הסופרים ובכל דבר
                            שאינו מתקיים פטור לאחר ידו ברגלו בפיו ובמרפיקו כתב אות אחת סמוך לכתב
                            וכתב על גבי כתב נתכוין לכתוב חי"ת וכתב שני זיינין אחד בארץ ואחד בקורה
                            כתב על שני כותלי הבית על שני דפי פנקס ואין נהגין זה עם זה פטור כתב אות
                            אחת נוטריקון רבי יהושע בן בתירא מחייב וחכמים פוטרין</ab>

                        <ab><label>ו</label> הכותב שתי אותיות בשתי העלמות אחת שחרית ואחת בין הערבים
                            רבן גמליאל מחייב וחכמים פוטרין</ab>

                    </div3>
                    <div3>
                        <head>פרק יג</head>
                        <ab><label>א</label> רבי אליעזר אומר האורג שלשה חוטין בתחלה ואחת על האריג
                            חייב וחכמים אומרים בין בתחלה בין בסוף שיעורו שני חוטין</ab>

                        <ab><label>ב</label> העושה שתי בתי נירין בנירין בקירוס בנפה בכברה ובסל חייב
                            והתופר שתי תפירות והקורע על מנת לתפור שתי תפירות</ab>

                        <ab><label>ג</label> הקורע בחמתו ועל מתו וכל המקלקלין פטורין והמקלקל על מנת
                            לתקן שיעורו כמתקן</ab>

                        <ab><label>ד</label> שיעור המלבן והמנפץ והצובע והטווה כמלא רוחב הסיט כפול
                            והאורג שני חוטין שיעורו כמלא הסיט</ab>

                        <ab><label>ה</label> רבי יהודה אומר הצד צפור למגדל וצבי לבית חייב וחכמים
                            אומרים צפור למגדל וצבי לבית ולחצר ולביברין רבן שמעון בן גמליאל אומר לא
                            כל הביברין שוין זה הכלל מחוסר צידה פטור ושאינו מחוסר צידה חייב</ab>

                        <ab><label>ו</label> צבי שנכנס לבית ונעל אחד בפניו חייב נעלו שנים פטורין לא
                            יכול אחד לנעול ונעלו שנים חייבין ורבי שמעון פוטר</ab>

                        <ab><label>ז</label> ישב האחד על הפתח ולא מלאהו ישב השני ומלאהו השני חייב
                            ישב הראשון על הפתח ומלאהו ובא השני וישב בצדו אף על פי שעמד הראשון והלך
                            לו הראשון חייב והשני פטור הא למה זה דומה לנועל את ביתו לשומרו ונמצא צבי
                            שמור בתוכו</ab>

                    </div3>
                    <div3>
                        <head>פרק יד</head>
                        <ab><label>א</label> שמונה שרצים האמורים בתורה הצדן והחובל בהן חייב ושאר
                            שקצים ורמשים החובל בהן פטור הצדן לצורך חייב שלא לצורך פטור חיה ועוף
                            שברשותו הצדן פטור והחובל בהן חייב</ab>

                        <ab><label>ב</label> אין עושין הילמי בשבת אבל עושה הוא את מי המלח וטובל בהן
                            פתו ונותן לתוך התבשיל אמר רבי יוסי והלא הוא הילמי בין מרובה ובין מועט
                            ואלו הן מי מלח המותרין נותן שמן בתחלה לתוך המים או לתוך המלח</ab>

                        <ab><label>ג</label> אין אוכלין איזוב יון בשבת לפי שאינו מאכל בריאים אבל
                            אוכל הוא את יועזר ושותה אבוברועה כל האוכלין אוכל אדם לרפואה וכל המשקין
                            שותה חוץ ממי דקלים וכוס עיקרים מפני שהן לירוקה אבל שותה הוא מי דקלים
                            לצמאו וסך שמן עיקרין שלא לרפואה</ab>

                        <ab><label>ד</label> החושש בשיניו לא יגמע בהן את החומץ אבל מטבל הוא כדרכו
                            ואם נתרפא נתרפא החושש במתניו לא יסוך יין וחומץ אבל סך הוא את השמן ולא
                            שמן ורד בני מלכים סכין שמן ורד על מכותיהן שכן דרכם לסוך בחול רבי שמעון
                            אומר כל ישראל בני מלכים הם</ab>

                    </div3>
                    <div3>
                        <head>פרק טו</head>
                        <ab><label>א</label> אלו קשרים שחייבין עליהן קשר הגמלין וקשר הספנין וכשם
                            שהוא חייב על קישורן כך הוא חייב על התירן רבי מאיר אומר כל קשר שהוא יכול
                            להתירו באחת מידיו אין חייבין עליו</ab>

                        <ab><label>ב</label> יש לך קשרים שאין חייבין עליהן כקשר הגמלין וכקשר הספנין
                            קושרת אשה מפתח חלוקה וחוטי סבכה ושל פסיקיא ורצועות מנעל וסנדל ונודות יין
                            ושמן וקדרה של בשר רבי אליעזר בן יעקב אומר קושרין לפני הבהמה בשביל שלא
                            תצא קושרין דלי בפסיקיא אבל לא בחבל רבי יהודה מתיר כלל אמר רבי יהודה כל
                            קשר שאינו של קיימא אין חייבין עליו</ab>

                        <ab><label>ג</label> מקפלין את הכלים אפילו ארבעה וחמשה פעמים ומציעין את
                            המטות מלילי שבת לשבת אבל לא משבת למוצאי שבת רבי ישמעאל אומר מקפלין את
                            הכלים ומציעין את המטות מיום הכפורים לשבת וחלבי שבת קריבין ביום הכפורים
                            רבי עקיבא אומר לא של שבת קריבין ביום הכפורים ולא של יום הכפורים קריבין
                            בשבת</ab>

                    </div3>
                    <div3>
                        <head>פרק טז</head>
                        <ab><label>א</label> כל כתבי הקודש מצילין אותן מפני הדליקה בין שקורין בהן
                            ובין שאין קורין בהן ואף על פי שכתובים בכל לשון טעונים גניזה ומפני מה אין
                            קורין בהם מפני ביטול בית המדרש מצילין תיק הספר עם הספר ותיק התפילין עם
                            התפילין ואף על פי שיש בתוכן מעות ולהיכן מצילין אותן למבוי שאינו מפולש בן
                            בתירא אומר אף למפולש</ab>

                        <ab><label>ב</label> מצילין מזון שלש סעודות הראוי לאדם לאדם הראוי לבהמה
                            לבהמה כיצד נפלה דליקה בלילי שבת מצילין מזון שלש סעודות בשחרית מצילין
                            מזון שתי סעודות במנחה מזון סעודה אחת רבי יוסי אומר לעולם מצילין מזון שלש
                            סעודות</ab>

                        <ab><label>ג</label> מצילין סל מלא ככרות ואף על פי שיש בו מאה סעודות ועיגול
                            של דבילה וחבית של יין ואומר לאחרים בואו והצילו לכם ואם היו פקחין עושין
                            עמו חשבון אחר השבת להיכן מצילין אותן לחצר המעורבת בן בתירא אומר אף
                            לשאינה מעורבת</ab>

                        <ab><label>ד</label> ולשם מוציא כל כלי תשמישו ולובש כל מה שיכול ללבוש ועוטף
                            כל מה שיכול לעטוף רבי יוסי אומר שמנה עשר כלים וחוזר ולובש ומוציא ואומר
                            לאחרים בואו והצילו עמי</ab>

                        <ab><label>ה</label> רבי שמעון בן ננס אומר פורסין עור של גדי על גבי שידה
                            תיבה ומגדל שאחז בהן את האור מפני שהוא מחרך ועושין מחיצה בכל הכלים בין
                            מלאים בין ריקנים בשביל שלא תעבור הדליקה רבי יוסי אוסר בכלי חרש חדשים
                            מלאין מים לפי שאין יכולין לקבל את האור והן מתבקעין ומכבין את הדליקה</ab>

                        <ab><label>ו</label> עובד כוכבים שבא לכבות אין אומרים לו כבה ואל תכבה מפני
                            שאין שביתתו עליהן אבל קטן שבא לכבות אין שומעין לו מפני ששביתתו
                            עליהן</ab>

                        <ab><label>ז</label> כופין קערה על גבי הנר בשביל שלא תאחוז בקורה ועל צואה של
                            קטן ועל עקרב שלא תישך אמר רבי יהודה מעשה בא לפני רבן יוחנן בן זכאי בערב
                            ואמר חוששני לו מחטאת</ab>

                        <ab><label>ח</label> עובד כוכבים שהדליק את הנר משתמש לאורו ישראל ואם בשביל
                            ישראל אסור מילא מים להשקות בהמתו משקה אחריו ישראל ואם בשביל ישראל אסור
                            עשה עובד כוכבים כבש לירד בו יורד אחריו ישראל ואם בשביל ישראל אסור מעשה
                            ברבן גמליאל וזקנים שהיו באין בספינה ועשה עובד כוכבים כבש לירד בו וירדו
                            בו רבן גמליאל וזקנים</ab>

                    </div3>
                    <div3>
                        <head>פרק יז</head>
                        <ab><label>א</label> כל הכלים ניטלין בשבת ודלתותיהן עמהן אף על פי שנתפרקו
                            בשבת שאינן דומין לדלתות הבית לפי שאינן מן המוכן</ab>

                        <ab><label>ב</label> נוטל אדם קורנס לפצע בו את האגוזים וקורדום לחתוך את
                            הדבלה מגירה לגרור בה את הגבינה מגריפה לגרוף בה את הגרוגרות את הרחת ואת
                            המזלג לתת עליו לקטן את הכוש ואת הכרכר לתחוב בו מחט של יד ליטול בו את
                            הקוץ ושל סקאים לפתוח בו את הדלת</ab>

                        <ab><label>ג</label> קנה של זיתים אם יש קשר בראשו מקבל טומאה ואם לאו אין
                            מקבל טומאה בין כך ובין כך ניטל בשבת</ab>

                        <ab><label>ד</label> רבי יוסי אומר כל הכלים ניטלין חוץ מן המסר הגדול ויתד של
                            מחרישה כל הכלים ניטלין לצורך ושלא לצורך רבי נחמיה אומר אין ניטלין אלא
                            לצורך</ab>

                        <ab><label>ה</label> כל הכלים הניטלין בשבת שבריהן ניטלין עמהן ובלבד שיהיו
                            עושין מעין מלאכה שברי עריבה לכסות בהן את פי החבית שברי זכוכית לכסות בהן
                            את פי הפך רבי יהודה אומר ובלבד שיהיו עושין מעין מלאכתן שברי עריבה לצוק
                            לתוכן מקפה ושל זכוכית לצוק לתוכן שמן</ab>

                        <ab><label>ו</label> האבן שבקרויה אם ממלאין בה ואינה נופלת ממלאין בה ואם לאו
                            אין ממלאין בה זמורה שהיא קשורה בטפיח ממלאין בה בשבת</ab>

                        <ab><label>ז</label> פקק החלון רבי אליעזר אומר בזמן שהוא קשור ותלוי פוקקין
                            בו ואם לאו אין פוקקין בו וחכמים אומרים בין כך ובין כך פוקקין בו</ab>

                        <ab><label>ח</label> כל כסויי כלים שיש להם בית אחיזה ניטלים בשבת אמר רבי
                            יוסי במה דברים אמורים בכסוי קרקע אבל בכסוי כלים בין כך ובין כך ניטלים
                            בשבת</ab>

                    </div3>
                    <div3>
                        <head>פרק יח</head>
                        <ab><label>א</label> מפנין אפילו ארבע וחמש קופות של תבן ושל תבואה מפני
                            האורחים ומפני ביטול בית המדרש אבל לא את האוצר מפנין תרומה טהורה ודמאי
                            ומעשר ראשון שנטלה תרומתו ומעשר שני והקדש שנפדו והתורמוס היבש מפני שהוא
                            מאכל לעניים אבל לא את הטבל ולא מעשר ראשון שלא נטלה תרומתו ולא את מעשר
                            שני והקדש שלא נפדו ולא את הלוף ולא החרדל רבן שמעון בן גמליאל מתיר בלוף
                            מפני שהוא מאכל עורבין</ab>

                        <ab><label>ב</label> חבילי קש וחבילי עצים וחבילי זרדים אם התקינן למאכל בהמה
                            מטלטלין אותן ואם לאו אין מטלטלין אותן כופין את הסל לפני האפרוחים כדי
                            שיעלו וירדו תרנגולת שברחה דוחין אותה עד שתכנס מדדין עגלין וסייחין ברשות
                            הרבים אשה מדדה את בנה אמר רבי יהודה אימתי בזמן שהוא נוטל אחת ומניח אחת
                            אבל אם היה גורר אסור</ab>

                        <ab><label>ג</label> אין מילדין את הבהמה ביום טוב אבל מסעדין ומילדין את האשה
                            בשבת וקורין לה חכמה ממקום למקום ומחללין עליה את השבת וקושרין את הטבור
                            רבי יוסי אומר אף חותכין וכל צרכי מילה עושין בשבת</ab>

                    </div3>
                    <div3>
                        <head>פרק יט</head>
                        <ab><label>א</label> רבי אליעזר אומר אם לא הביא כלי מערב שבת מביאו בשבת
                            מגולה ובסכנה מכסהו על פי עדים ועוד אמר רבי אליעזר כורתין עצים לעשות
                            פחמין ולעשות כלי ברזל כלל אמר רבי עקיבא כל מלאכה שאפשר לעשותה מערב שבת
                            אינה דוחה את השבת ושאי אפשר לעשותה מערב שבת דוחה את השבת</ab>

                        <ab><label>ב</label> עושין כל צרכי מילה בשבת מוהלין ופורעין ומוצצין ונותנין
                            עליה איספלנית וכמון אם לא שחק מערב שבת לועס בשיניו ונותן אם לא טרף יין
                            ושמן מערב שבת ינתן זה בעצמו וזה בעצמו ואין עושין לה חלוק לכתחלה אבל כורך
                            עליה סמרטוט אם לא התקין מערב שבת כורך על אצבעו ומביא ואפילו מחצר
                            אחרת</ab>

                        <ab><label>ג</label> מרחיצין את הקטן בין לפני המילה ובין לאחר המילה ומזלפין
                            עליו ביד אבל לא בכלי רבי אליעזר בן עזריה אומר מרחיצין את הקטן ביום
                            השלישי שחל להיות בשבת שנאמר <ref>בראשית לד</ref> ויהי ביום השלישי בהיותם
                            כואבים ספק ואנדרוגינוס אין מחללין עליו את השבת ורבי יהודה מתיר
                            באנדרוגינוס</ab>

                        <ab><label>ד</label> מי שהיו לו שתי תינוקות אחד למול אחר השבת ואחד למול בשבת
                            ושכח ומל את של אחר השבת בשבת חייב אחד למול בערב שבת ואחד למול בשבת ושכח
                            ומל את של ערב שבת בשבת רבי אליעזר מחייב חטאת ורבי יהושע פוטר</ab>

                        <ab><label>ה</label> קטן נמול לשמונה לתשעה ולעשרה ולאחד עשר ולשנים עשר לא
                            פחות ולא יותר הא כיצד כדרכו לשמונה נולד לבין השמשות נמול לתשעה בין
                            השמשות של ערב שבת נמול לעשרה יום טוב לאחר השבת נמול לאחד עשר שני ימים
                            טובים של ראש השנה נמול לשנים עשר קטן החולה אין מוהלין אותו עד
                            שיבריא</ab>

                        <ab><label>ו</label> אלו הן ציצין המעכבין את המילה בשר החופה את רוב העטרה
                            ואינו אוכל בתרומה ואם היה בעל בשר מתקנו מפני מראית העין מל ולא פרע את
                            המילה כאילו לא מל</ab>

                    </div3>
                    <div3>
                        <head>פרק כ</head>
                        <ab><label>א</label> רבי אליעזר אומר תולין את המשמרת ביום טוב ונותנין לתלויה
                            בשבת וחכמים אומרים אין תולין את המשמרת ביום טוב ואין נותנין לתלויה בשבת
                            אבל נותנין לתלויה ביום טוב</ab>

                        <ab><label>ב</label> נותנין מים על גבי השמרים בשביל שיצלו ומסננין את היין
                            בסודרין ובכפיפה מצרית ונותנין ביצה במסננת של חרדל ועושין אנומלין בשבת
                            רבי יהודה אומר בשבת בכוס ביום טוב בלגין ובמועד בחבית רבי צדוק אומר הכל
                            לפי האורחין</ab>

                        <ab><label>ג</label> אין שורין את החילתית בפושרין אבל נותן לתוך החומץ ואין
                            שורין את הכרשינין ולא שפין אותן אבל נותן לתוך הכברה או לתוך הכלכלה אין
                            כוברין את התבן בכברה ולא יתננו על גבי מקום גבוה בשביל שירד המוץ אבל נוטל
                            הוא בכברה ונותן לתוך האבוס</ab>

                        <ab><label>ד</label> גורפין מלפני הפטם ומסלקין לצדדין מפני הרעי דברי רבי
                            דוסא וחכמים אוסרין נוטלין מלפני בהמה זו ונותנין לפני בהמה זו בשבת</ab>

                        <ab><label>ה</label> הקש שעל גבי המטה לא ינענעו בידו אלא מנענעו בגופו ואם
                            היה מאכל בהמה או שהיה עליו כר או סדין מנענעו בידו מכבש של בעלי בתים
                            מתירין אבל לא כובשין ושל כובסין לא יגע בו רבי יהודה אומר אם היה מותר
                            מערב שבת מתיר את כולו ושומטו</ab>

                    </div3>
                    <div3>
                        <head>פרק כא</head>
                        <ab><label>א</label> נוטל אדם את בנו והאבן בידו וכלכלה והאבן בתוכה ומטלטלין
                            תרומה טמאה עם הטהורה ועם החולין רבי יהודה אומר אף מעלין את המדומע באחד
                            ומאה</ab>

                        <ab><label>ב</label> האבן שעל פי החבית מטה על צדה והיא נופלת היתה בין החביות
                            מגביה ומטה על צדה והיא נופלת מעות שעל הכר נוער את הכר והן נופלות היתה
                            עליו לשלשת מקנחה בסמרטוט היתה של עור נותנין עליה מים עד שתכלה</ab>

                        <ab><label>ג</label> בית שמאי אומרים מגביהין מן השלחן עצמות וקליפין ובית הלל
                            אומרים נוטל את הטבלה כולה ומנערה מעבירין מלפני השלחן פירורין פחות מכזית
                            ושער של אפונין ושער של עדשים מפני שהוא מאכל בהמה ספוג אם יש לו עור בית
                            אחיזה מקנחין בו ואם לאו אין מקנחין בו וחכמים אומרים בין כך ובין כך ניטל
                            בשבת ואינו מקבל טומאה</ab>

                    </div3>
                    <div3>
                        <head>פרק כב</head>
                        <ab><label>א</label> חבית שנשברה מצילין הימנה מזון שלש סעודות ואומר לאחרים
                            באו והצילו לכם ובלבד שלא יספוג אין סוחטין את הפירות להוציא מהן משקין ואם
                            יצאו מעצמן אסורין רבי יהודה אומר אם לאוכלין היוצא מהן מותר ואם למשקין
                            היוצא מהן אסור חלות דבש שריסקן מערב שבת ויצאו מעצמן אסורים ורבי אליעזר
                            מתיר</ab>

                        <ab><label>ב</label> כל שבא בחמין מערב שבת שורין אותו בחמין בשבת וכל שלא בא
                            בחמין מערב שבת מדיחין אותו בחמין בשבת חוץ מן המליח הישן ודגים מלוחים
                            קטנים וקולייס האיספנין שהדחתן זו היא גמר מלאכתן</ab>

                        <ab><label>ג</label> שובר אדם את החבית לאכול הימנה גרוגרות ובלבד שלא יתכוין
                            לעשות כלי ואין נוקבים מגופה של חבית דברי רבי יהודה וחכמים מתירין ולא
                            יקבנה מצדה ואם היתה נקובה לא יתן עליה שעוה מפני שהוא ממרח אמר רבי יהודה
                            מעשה בא לפני רבן יוחנן בן זכאי בערב ואמר חוששני לו מחטאת</ab>

                        <ab><label>ד</label> נותנין תבשיל לתוך הבור בשביל שיהא שמור ואת המים היפים
                            ברעים בשביל שיצנו ואת הצונן בחמה בשביל שיחמו מי שנשרו כליו בדרך במים
                            מהלך בהן ואינו חושש הגיע לחצר החיצונה שוטחן בחמה אבל לא כנגד העם</ab>

                        <ab><label>ה</label> הרוחץ במי מערה ובמי טבריא ונסתפג אפילו בעשר אלונטיאות
                            לא יביאם בידו אבל עשרבי בני אדם מסתפגין באלונטית אחת פניהם ידיהם ורגליהם
                            ומביאין אותן בידן</ab>

                        <ab><label>ו</label> סכין וממשמשין בבני מעים אבל לא מתעמלין ולא מתגרדין אין
                            יורדין לקורדימה ואין עושין אפיקטוזין ואין מעצבין את הקטן ואין מחזירין את
                            השבר מי שנפרקה ידו ורגלו לא יטרפם בצונן אבל רוחץ הוא כדרכו ואם נתרפא
                            נתרפא</ab>

                    </div3>
                    <div3>
                        <head>פרק כג</head>
                        <ab><label>א</label> שואל אדם מחבירו כדי יין וכדי שמן ובלבד שלא יאמר לו
                            הלוני וכן האשה מחברתה ככרות ואם אינו מאמינו מניח טליתו אצלו ועושה עמו
                            חשבון לאחר שבת וכן ערב פסח בירושלים שחל להיות בשבת מניח טליתו אצלו ונוטל
                            את פסחו ועושה עמו חשבון לאחר יום טוב</ab>

                        <ab><label>ב</label> מונה אדם את אורחיו ואת פרפרותיו מפיו אבל לא מן הכתב
                            ומפיס עם בניו ועם בני ביתו על השלחן ובלבד שלא יתכוין לעשות מנה גדולה
                            כנגד קטנה משום קוביא ומטילין חלשים על הקדשים ביום טוב אבל לא על
                            המנות</ab>

                        <ab><label>ג</label> לא ישכור אדם פועלים בשבת ולא יאמר אדם לחבירו לשכור לו
                            פועלים אין מחשיכין על התחום לשכור פועלים ולהביא פירות אבל מחשיך הוא
                            לשמור ומביא פירות בידו כלל אמר אבא שאול כל שאני זכאי באמירתו רשאי אני
                            להחשיך עליו</ab>

                        <ab><label>ד</label> מחשיכין על התחום לפקח על עסקי כלה ועל עסקי המת להביא לו
                            ארון ותכריכין נכרי שהביא חלילין בשבת לא יספוד בהן ישראל אלא אם כן באו
                            ממקום קרוב עשו לו ארון וחפרו לו קבר יקבר בו ישראל ואם בשביל ישראל לא
                            יקבר בו עולמית</ab>

                        <ab><label>ה</label> עושין כל צורכי המת סכין ומדיחין אותו ובלבד שלא יזיזו בו
                            אבר שומטין את הכר מתחתיו ומטילין אותו על החול בשביל שימתין קושרים את
                            הלחי לא שיעלה אלא שלא יוסיף וכן קורה שנשברה סומכין אותה בספסל או בארוכות
                            המטה לא שתעלה אלא שלא תוסיף אין מעמצין את המת בשבת ולא בחול עם יציאת נפש
                            והמעמץ עם יציאת נפש הרי זה שופך דמים</ab>

                    </div3>
                    <div3>
                        <head>פרק כד</head>
                        <ab><label>א</label> מי שהחשיך בדרך נותן כיסו לנכרי ואם אין עמו נכרי מניחו
                            על החמור הגיע לחצר החיצונה נוטל את הכלים הניטלין בשבת ושאינן ניטלין בשבת
                            מתיר את החבלים והשקין נופלין מאיליהם</ab>

                        <ab><label>ב</label> מתירין פקיעי עמיר לפני בהמה ומפספסים את הכיפין אבל לא
                            את הזירין אין מרסקין לא את השחת ולא את החרובין לפני בהמה בין דקה בין גסה
                            רבי יהודה מתיר בחרובין לדקה</ab>

                        <ab><label>ג</label> אין אובסין את הגמל ולא דורסין אבל מלעיטין ואין ממרים את
                            העגלים אבל מלעיטין ומהלקטין לתרנגולין ונותנין מים למורסן אבל לא גובלים
                            ואין נותנין מים לפני דבורים ולפני יונים שבשובך אבל נותנין לפני אווזין
                            ותרנגולים ולפני יוני הרדיסיות</ab>

                        <ab><label>ד</label> מחתכין את הדילועין לפני הבהמה ואת הנבלה לפני הכלבים רבי
                            יהודה אומר אם לא היתה נבלה מערב שבת אסורה לפי שאינה מן המוכן</ab>

                        <ab><label>ה</label> מפירין נדרים בשבת ונשאלין לדברים שהן לצורך השבת פוקקין
                            את המאור ומודדין את המטלית ואת המקוה ומעשה בימי אביו של רבי צדוק ובימי
                            אבא שאול בן בטנית שפקקו את המאור בטפיח וקשרו את המקידה בגמי לידע אם יש
                            בגיגית פותח טפח אם לאו ומדבריהן למדנו שפוקקין ומודדין וקושרין בשבת</ab>
                    </div3>
                    <trailer>נשלמה מסכת שבת</trailer>

                </div2>
                <div2 xml:id="ref.2.2" n="Eruvin" type="tractate">
                    <head>משנה מסכת עירובין</head>

                    <div3>
                        <head>פרק א</head>
                        <ab><label>א</label> מבוי שהוא גבוה למעלה מעשרים אמה ימעט רבי יהודה אומר
                            אינו צריך והרחב מעשר אמות ימעט ואם יש לו צורת הפתח אף על פי שהוא רחב
                            מעשר אמות אין צריך למעט</ab>

                        <ab><label>ב</label> הכשר מבוי בית שמאי אומרים לחי וקורה ובית הלל אומרים לחי
                            או קורה רבי אליעזר אומר לחיין משום רבי ישמעאל אמר תלמיד אחד לפני רבי
                            עקיבא לא נחלקו בית שמאי ובית הלל על מבוי שהוא פחות מארבע אמות שהוא או
                            בלחי או בקורה על מה נחלקו על רחב מארבע אמות ועד עשר שבית שמאי אומרים לחי
                            וקורה ובית הלל אומרים או לחי או קורה אמר רבי עקיבא על זה ועל זה
                            נחלקו</ab>

                        <ab><label>ג</label> הקורה שאמרו רחבה כדי לקבל אריח ואריח חצי לבנה של שלשה
                            טפחים דיה לקורה שתהא רחבה טפח כדי לקבל אריח לארכו</ab>

                        <ab><label>ד</label> רחבה כדי לקבל אריח ובריאה כדי לקבל אריח רבי יהודה אומר
                            רחבה אף על פי שאין בריאה</ab>

                        <ab><label>ה</label> היתה של קש או של קנים רואין אותה כאילו היא של מתכת
                            עקומה רואין אותה כאילו היא פשוטה עגולה רואין אותה כאילו היא מרובעת כל
                            שיש בהקיפו שלשה טפחים יש בו רוחב טפח</ab>

                        <ab><label>ו</label> לחיין שאמרו גבהן עשרה טפחים ורחבן ועוביין כל שהוא רבי
                            יוסי אומר רחבן שלשה טפחים</ab>

                        <ab><label>ז</label> בכל עושין לחיין אפילו בדבר שיש בו רוח חיים ורבי יוסי
                            אוסר ומטמא משום גולל ורבי מאיר מטהר וכותבין עליו גיטי נשים ורבי יוסי
                            הגלילי פוסל</ab>

                        <ab><label>ח</label> שיירא שחנתה בבקעה והקיפוה בכלי בהמה מטלטלין בתוכה ובלבד
                            שיהא גדר גבוה עשרה טפחים ולא יהיו פרצות יתרות על הבנין כל פרצה שהיא כעשר
                            אמות מותרת מפני שהיא כפתח יתר מכאן אסור</ab>

                        <ab><label>ט</label> מקיפין שלשה חבלים זה למעלה מזה וזה למעלה מזה ובלבד שלא
                            יהא בין חבל לחבירו שלשה טפחים שיעור חבלים ועוביין יתר על טפח כדי שיהא
                            הכל עשרה טפחים</ab>

                        <ab><label>י</label> מקיפין בקנים ובלבד שלא יהא בין קנה לחבירו שלשה טפחים
                            בשיירא דברו דברי רבי יהודה וחכמים אומרים לא דברו בשיירא אלא בהווה כל
                            מחיצה שאינה של שתי ושל ערב אינה מחיצה דברי רבי יוסי בן רבי יהודה וחכמים
                            אומרים אחד משני דברים ארבעה דברים פטרו במחנה מביאין עצים מכל מקום
                            ופטורים מרחיצת ידים ומדמאי ומלערב</ab>

                    </div3>
                    <div3>
                        <head>פרק ב</head>
                        <ab><label>א</label> עושין פסין לביראות ארבעה דיומדין נראין כשמונה דברי רבי
                            יהודה רבי מאיר אומר שמונה נראין כשנים עשר ארבעה דיומדין וארבעה פשוטין
                            גובהן עשרה טפחים ורוחבן ששה ועוביין כל שהוא וביניהן כמלא שתי רבקות של
                            שלש שלש בקר דברי רבי מאיר רבי יהודה אומר של ארבע ארבע קשורות ולא מותרות
                            אחת נכנסת ואחת יוצאת</ab>

                        <ab><label>ב</label> מותר להקריב לבאר ובלבד שתהא פרה ראשה ורובה בפנים ושותה
                            מותר להרחיק כל שהוא ובלבד שירבה בפסין</ab>

                        <ab><label>ג</label> רבי יהודה אומר עד בית סאתים אמרו לו לא אמרו בית סאתים
                            אלא לגנה ולקרפף אבל אם היה דיר או סחר או מוקצה או חצר אפילו בית חמשת
                            כורין אפילו בית עשרה כורין מותר ומותר להרחיק כל שהוא ובלבד שירבה
                            בפסין</ab>

                        <ab><label>ד</label> רבי יהודה אומר אם היתה דרך הרבים מפסקתן יסלקנה לצדדין
                            וחכמים אומרים אינו צריך אחד בור הרבים ובאר הרבים ובאר היחיד עושין להן
                            פסין אבל לבור היחיד עושין לו מחיצה גבוה עשרה טפחים דברי רבי עקיבא רבי
                            יהודה בן בבא אומר אין עושין פסין אלא לבאר הרבים בלבד ולשאר עושין חגורה
                            גבוה עשרה טפחים</ab>

                        <ab><label>ה</label> ועוד אמר רבי יהודה בן בבא הגינה והקרפף שהן שבעים אמה
                            ושיריים על שבעים אמה ושיריים מוקפת גדר גבוה עשרה טפחים מטלטלין בתוכה
                            ובלבד שיהא בה שומירה או בית דירה או שתהא סמוכה לעיר רבי יהודה אומר אפילו
                            אין בה אלא בור ושיח ומערה מטלטלין בתוכה רבי עקיבא אומר אפילו אין בה אחת
                            מכל אלו מטלטלין בתוכה ובלבד שיהא בה שבעים אמה ושיריים על שבעים אמה
                            ושיריים רבי אליעזר אומר אם היתה ארכה יתר על רחבה אפילו אמה אחת אין
                            מטלטלין בתוכה רבי יוסי אומר אפילו ארכה פי שנים ברחבה מטלטלין בתוכה</ab>

                        <ab><label>ו</label> אמר רבי אלעאי שמעתי מרבי אליעזר ואפילו היא כבית כור וכן
                            שמעתי ממנו אנשי חצר ששכח אחד מהן ולא עירב ביתו אסור מלהכניס ולהוציא לו
                            אבל להם מותר וכן שמעתי ממנו שיוצאין בעקרבנים בפסח וחזרתי על כל תלמידיו
                            ובקשתי לי חבר ולא מצאתי</ab>

                    </div3>
                    <div3>
                        <head>פרק ג</head>
                        <ab><label>א</label> בכל מערבין ומשתתפים חוץ מן המים ומן המלח והכל ניקח בכסף
                            מעשר חוץ מן המים ומן המלח הנודר מן המזון מותר במים ובמלח מערבין לנזיר
                            ביין ולישראל בתרומה סומכוס אומר בחולין ולכהן בבית הפרס רבי יהודה אומר
                            אפילו בבית הקברות מפני שיכול לילך לחוץ ולאכול</ab>

                        <ab><label>ב</label> מערבין בדמאי ובמעשר ראשון שנטלה תרומתו ובמעשר שני והקדש
                            שנפדו והכהנים בחלה ובתרומה אבל לא בטבל ולא במעשר ראשון שלא ניטלה תרומתו
                            ולא במעשר שני והקדש שלא נפדו השולח ערובו ביד חרש שוטה וקטן או ביד מי
                            שאינו מודה בערוב אינו ערוב ואם אמר לאחר לקבלו ממנו הרי זה ערוב</ab>

                        <ab><label>ג</label> נתנו באילן למעלה מעשרה טפחים אין ערובו ערוב למטה מעשרה
                            טפחים ערובו ערוב נתנו בבור אפילו עמוק מאה אמה ערובו ערוב נתנו בראש הקנה
                            או בראש הקונדס בזמן שהוא תלוש ונעוץ אפילו גבוה מאה אמה הרי זה ערוב נתנו
                            במגדל ואבד המפתח הרי זה עירוב רבי אליעזר אומר אם אינו יודע שהמפתח במקומו
                            אינו ערוב</ab>
                        <ab><label>ד</label> נתגלגל חוץ לתחום ונפל עליו גל או נשרף או תרומה ונטמאת
                            מבעוד יום אינו ערוב משחשיכה הרי זה ערוב אם ספק רבי מאיר ורבי יהודה
                            אומרים הרי זה חמר גמל רבי יוסי ורבי שמעון אומרים ספק ערוב כשר אמר רבי
                            יוסי אבטולמוס העיד משום חמשה זקנים על ספק ערוב שכשר</ab>

                        <ab><label>ה</label> מתנה אדם על ערובו ואומר אם באו עובדי כוכבים מן המזרח
                            ערובי למערב מן המערב ערובי למזרח אם באו מכאן ומכאן למקום שארצה אלך לא
                            באו לא מכאן ולא מכאן הריני כבני עירי אם בא חכם מן המזרח ערובי למזרח מן
                            המערב עירובי למערב בא לכאן ולכאן למקום שארצה אלך לא לכאן ולא לכאן הריני
                            כבני עירי רבי יהודה אומר אם היה אחד מהן רבו הולך אצל רבו ואם היו שניהם
                            רבותיו למקום שירצה ילך</ab>

                        <ab><label>ו</label> רבי אליעזר אומר יום טוב הסמוך לשבת בין מלפניה ובין
                            מלאחריה מערב אדם שני עירובין ואומר ערובי הראשון למזרח והשני למערב הראשון
                            למערב והשני למזרח ערובי הראשון והשני כבני עירי ערובי השני והראשון כבני
                            עירי וחכמים אומרים מערב לרוח אחת או אינו מערב כל עיקר או מערב לשני ימים
                            או אינו מערב כל עיקר כיצד יעשה מוליכו בראשון ומחשיך עליו ונוטלו ובא לו
                            בשני מחשיך עליו ואוכלו ונמצא משתכר בהליכתו ומשתכר בערובו נאכל בראשון
                            ערובו לראשון ואינו ערוב לשני אמר להם רבי אליעזר מודים אתם לי שהן שתי
                            קדושות</ab>

                        <ab><label>ז</label> רבי יהודה אומר ראש השנה שהיה ירא שמא תתעבר מערב אדם שני
                            עירובין ואומר ערובי בראשון למזרח ובשני למערב בראשון למערב ובשני למזרח
                            עירובי בראשון ובשני כבני עירי עירובי בשני ובראשון כבני עירי ולא הודו לו
                            חכמים</ab>

                        <ab><label>ח</label> ועוד אמר רבי יהודה מתנה אדם על הכלכלה ביום טוב ראשון
                            ואוכלה בשני וכן ביצה שנולדה בראשון תאכל בשני ולא הודו לו חכמים</ab>

                        <ab><label>ט</label> רבי דוסא בן הרכינס אומר העובר לפני התיבה ביום טוב של
                            ראש השנה אומר החליצנו ה' אלהינו את יום ראש חדש הזה אם היום אם למחר ולמחר
                            הוא אומר אם היום אם אמש ולא הודו לו חכמים</ab>

                    </div3>
                    <div3>
                        <head>פרק ד</head>
                        <ab><label>א</label> מי שהוציאוהו עובדי כוכבים או רוח רעה אין לו אלא ארבע
                            אמות החזירוהו כאילו לא יצא הוליכוהו לעיר אחרת נתנוהו בדיר או בסהר רבן
                            גמליאל ורבי אלעזר בן עזריה אומרים מהלך את כולה רבי יהושע ורבי עקיבא
                            אומרים אין לו אלא ארבע אמות מעשה שבאו מפרנדיסין והפליגה ספינתם בים רבן
                            גמליאל ורבי אלעזר בן עזריה הלכו את כולה רבי יהושע ורבי עקיבא לא זזו
                            מארבע אמות שרצו להחמיר על עצמן</ab>

                        <ab><label>ב</label> פעם אחת לא נכנסו לנמל עד שחשיכה אמרו לו לרבן גמליאל מה
                            אנו לירד אמר להן מותר אתם שכבר הייתי מסתכל והיינו בתוך התחום עד שלא
                            חשיכה</ab>

                        <ab><label>ג</label> מי שיצא ברשות ואמרו לו כבר נעשה מעשה יש לו אלפים אמה
                            לכל רוח אם היה בתוך התחום כאילו לא יצא שכל היוצאים להציל חוזרין
                            למקומן</ab>

                        <ab><label>ד</label> מי שישב בדרך ועמד וראה והרי הוא סמוך לעיר הואיל ולא
                            היתה כוונתו לכך לא יכנס דברי רבי מאיר רבי יהודה אומר יכנס אמר רבי יהודה
                            מעשה היה ונכנס רבי טרפון בלא מתכוין</ab>

                        <ab><label>ה</label> מי שישן בדרך ולא ידע שחשיכה יש לו אלפים אמה לכל רוח
                            דברי רבי יוחנן בן נורי וחכמים אומרים אין לו אלא ארבע אמות רבי אליעזר
                            אומר והוא באמצען רבי יהודה אומר לאיזה רוח שירצה ילך ומודה רבי יהודה שאם
                            בירר לו שאינו יכול לחזור בו</ab>

                        <ab><label>ו</label> היו שנים מקצת אמותיו של זה בתוך אמותיו של זה מביאין
                            ואוכלין באמצע ובלבד שלא יוציא זה מתוך שלו לתוך של חבירו היו שלשה והאמצעי
                            מובלע ביניהן הוא מותר עמהן והן מותרין עמו ושנים החיצונים אסורים זה עם זה
                            אמר רבי שמעון למה הדבר דומה לשלש חצרות הפתוחות זו לזו ופתוחות לרשות
                            הרבים עירבו שתיהן עם האמצעית היא מותרת עמהם והם מותרות עמה ושתים
                            החיצונות אסורות זו עם זו</ab>

                        <ab><label>ז</label> מי שבא בדרך וחשכה לו והיה מכיר אילן או גדר ואמר שביתתי
                            תחתיו לא אמר כלום שביתתי בעיקרו מהלך ממקום רגליו עד עיקרו אלפים אמה
                            ומעיקרו ועד ביתו אלפים אמה נמצא מהלך משחשיכה ארבעת אלפים אמה</ab>

                        <ab><label>ח</label> אם אינו מכיר או שאינו בקי בהלכה ואמר שביתתי במקומי זכה
                            לו מקומו אלפים אמה לכל רוח עגולות דברי רבי חנינא בן אנטיגנוס וחכמים
                            אומרים מרובעות כטבלא מרובעת כדי שיהא נשכר לזויות</ab>

                        <ab><label>ט</label> וזו היא שאמרו העני מערב ברגליו אמר רבי מאיר אנו אין לנו
                            אלא עני רבי יהודה אומר אחד עני ואחד עשיר לא אמרו מערבין בפת אלא להקל על
                            העשיר שלא יצא ויערב ברגליו</ab>

                        <ab><label>י</label> מי שיצא לילך בעיר שמערבין בה והחזירו חבירו הוא מותר
                            לילך וכל בני העיר אסורין דברי רבי יהודה רבי מאיר אומר כל שהוא יכול לערב
                            ולא עירב הרי זה חמר גמל</ab>

                        <ab><label>יא</label> מי שיצא חוץ לתחום אפילו אמה אחת לא יכנס רבי אליעזר
                            אומר שתים יכנס שלש לא יכנס מי שהחשיך חוץ לתחום אפילו אמה אחת לא יכנס רבי
                            שמעון אומר אפילו חמש עשרה אמות יכנס שאין המשוחות ממצין את המדות מפני
                            הטועין</ab>

                    </div3>
                    <div3>
                        <head>פרק ה</head>
                        <ab><label>א</label> כיצד מעברין את הערים בית נכנס בית יוצא פגום נכנס פגום
                            יוצא היו שם גדודיות גבוהות עשרה טפחים וגשרים ונפשות שיש בהן בית דירה
                            מוציאין את המדה כנגדן ועושין אותה כמין טבלא מרובעת כדי שיהא נשכר את
                            הזויות</ab>

                        <ab><label>ב</label> נותנין קרפף לעיר דברי רבי מאיר וחכמים אומרים לא אמרו
                            קרפף אלא בין שתי עיירות אם יש לזו שבעים אמה ושירים ולזו שבעים אמה ושירים
                            עושה קרפף לשתיהן להיות כאחת</ab>

                        <ab><label>ג</label> וכן שלשה כפרים המשולשין אם יש בין שנים החיצונים מאה
                            וארבעים ואחד ושליש עשה אמצעי את שלשתן להיותן כאחד</ab>

                        <ab><label>ד</label> אין מודדין אלא בחבל של חמשים אמה לא פחות ולא יותר ולא
                            ימדוד אלא כנגד לבו היה מודד והגיע לגיא או לגדר מבליעו וחוזר למדתו הגיע
                            להר מבליעו וחוזר למדתו ובלבד שלא יצא חוץ לתחום אם אינו יכול להבליעו בזו
                            אמר רבי דוסתאי בר רבי ינאי משום רבי מאיר שמעתי שמקדרין בהרים</ab>

                        <ab><label>ה</label> אין מודדין אלא מן המומחה ריבה למקום אחד ומיעט למקום אחר
                            שומעין למקום שריבה ריבה לאחד ומיעט לאחר שומעין למרובה אפילו עבד אפילו
                            שפחה נאמנין לומר עד כאן תחום שבת שלא אמרו חכמים את הדבר להחמיר אלא
                            להקל</ab>

                        <ab><label>ו</label> עיר של יחיד ונעשית של רבים מערבין את כולה ושל רבים
                            ונעשית של יחיד אין מערבין את כולה אלא אם כן עשה חוצה לה כעיר חדשה
                            שביהודה שיש בה חמישים דיורים דברי רבי יהודה רבי שמעון אומר שלש חצרות של
                            שני בתים</ab>

                        <ab><label>ז</label> מי שהיה במזרח ואמר לבנו ערב לי במערב במערב ואמר לבנו
                            ערב לי במזרח אם יש הימנו ולביתו אלפים אמות ולערובו יותר מכאן מותר לביתו
                            ואסור לערובו לערובו אלפים אמה ולביתו יותר מכאן אסור לביתו ומותר לערובו
                            הנותן את ערובו בעיבורה של עיר לא עשה ולא כלום נתנו חוץ לתחום אפילו אמה
                            אחת מה שנשכר הוא מפסיד</ab>

                        <ab><label>ח</label> אנשי עיר גדולה מהלכין את כל עיר קטנה ואין אנשי עיר קטנה
                            מהלכין את כל עיר גדולה כיצד מי שהיה בעיר גדולה ונתן את ערובו בעיר קטנה
                            בעיר קטנה ונתן את ערובו בעיר גדולה מהלך את כולה וחוצה לה אלפים אמה ורבי
                            עקיבא אומר אין לו אלא ממקום ערובו אלפים אמה</ab>

                        <ab><label>ט</label> אמר להן רבי עקיבא אי אתם מודים לי בנותן ערובו במערה
                            שאין לו ממקום ערובו אלא אלפים אמה אמרו לו אימתי בזמן שאין בה דיורין אבל
                            יש בה דיורין מהלך את כולה וחוצה לה אלפים אמה נמצא קל תוכה מעל גבה ולמודד
                            שאמרו נותנין לו אלפים שאפילו סוף מדתו כלה במערה</ab>

                    </div3>
                    <div3>
                        <head>פרק ו</head>
                        <ab><label>א</label> הדר עם הנכרי בחצר או עם מי שאינו מודה בערוב הרי זה אוסר
                            עליו דברי רבי מאיר רבי אליעזר בן יעקב אומר לעולם אינו אוסר עד שיהו שני
                            ישראלים אוסרין זה על זה</ab>

                        <ab><label>ב</label> אמר רבן גמליאל מעשה בצדוקי אחד שהיה דר עמנו במבוי
                            בירושלים ואמר לנו אבא מהרו והוציאו את כל הכלים למבוי עד שלא יוציא ויאסר
                            עליכם רבי יהודה אומר בלשון אחר מהרו ועשו צרכיכם במבוי עד שלא יוציא ויאסר
                            עליכם</ab>

                        <ab><label>ג</label> אנשי חצר ששכח אחד מהם ולא עירב ביתו אסור מלהכניס
                            ומלהוציא לו ולהם ושלהם מותרין לו ולהם נתנו לו רשותן הוא מותר והן אסורין
                            היו שנים אוסרין זה על זה שאחד נותן רשות ונוטל רשות שנים נותנים רשות ואין
                            נוטלין רשות</ab>

                        <ab><label>ד</label> מאימתי נותנין רשות בית שמאי אומרים מבעוד יום ובית הללי
                            אומרים משחשיכה מי שנתן רשותו והוציא בין בשוגג בין במזיד הרי זה אוסר דברי
                            רבי מאיר רבי יהודה אומר במזיד אוסר בשוגג אינו אוסר</ab>

                        <ab><label>ה</label> בעל הבית שהיה שותף לשכנים לזה ביין ולזה ביין אינם
                            צריכים לערב לזה ביין ולזה בשמן צריכים לערב רבי שמעון אומר אחד זה ואחד זה
                            אינם צריכים לערב</ab>

                        <ab><label>ו</label> חמש חבורות ששבתו בטרקלין אחד בית שמאי אומרים ערוב לכל
                            חבורה וחבורה ובית הללי אומרים ערוב אחד לכולן ומודים בזמן שמקצתן שרוין
                            בחדרים או בעליות שהן צריכין ערוב לכל חבורה וחבורה</ab>

                        <ab><label>ז</label> האחין השותפים שהיו אוכלין על שולחן אביהם וישנים בבתיהם
                            צריכין עירוב לכל אחד ואחד לפיכך אם שכח אחד מהם ולא עירב מבטל את רשותו
                            אימתי בזמן שמוליכין ערובן במקום אחר אבל אם היה ערוב בא אצלן או שאין עמהן
                            דיורין בחצר אינן צריכין לערב</ab>

                        <ab><label>ח</label> חמש חצרות פתוחות זו לזו ופתוחות למבוי ערבו בחצרות ולא
                            נשתתפו במבוי מותרין בחצרות ואסורין במבוי ואם נשתתפו במבוי מותרין כאן
                            וכאן ערבו בחצרות ונשתתפו במבוי ושכח אחד מבני חצר ולא עירב מותרין כאן
                            וכאן מבני מבוי ולא נשתתף מותרין בחצרות ואסורין במבוי שהמבוי לחצרות כחצר
                            לבתים</ab>

                        <ab><label>ט</label> שתי חצרות זו לפנים מזו עירבה הפנימית ולא עירבה החיצונה
                            הפנימית מותרת והחיצונה אסורה החיצונה ולא הפנימית שתיהן אסורות עירבה זו
                            לעצמה וזו לעצמה זו מותרת בפני עצמה וזו מותרת בפני עצמה רבי עקיבא אוסר
                            החיצונה שדריסת הרגל אוסרתה וחכמים אומרים אין דריסת הרגל אוסרתה</ab>

                        <ab><label>י</label> שכח אחד מן החיצונה ולא עירב הפנימית מותרת והחיצונה
                            אסורה מן הפנימית ולא עירב שתיהן אסורות נתנו עירובן במקום אחד ושכח אחד
                            בין מן הפנימית בין מן החיצונה ולא עירב שתיהן אסורות ואם היו של יחידים
                            אינן צריכין לערב</ab>

                    </div3>
                    <div3>
                        <head>פרק ז</head>
                        <ab><label>א</label> חלון שבין שתי חצרות ארבעה על ארבעה בתוך עשרה מערבין
                            שנים ואם רצו מערבין אחד פחות מארבעה על ארבעה או למעלה מעשרה מערבין שנים
                            ואין מערבין אחד</ab>

                        <ab><label>ב</label> כותל שבין שתי חצרות גבוה עשרה ורוחב ארבעה מערבין שנים
                            ואין מערבין אחד היו בראשו פירות אלו עולין מכאן ואוכלין ואלו עולין מכאן
                            ואוכלין ובלבד שלא יורידו למטה נפרצה הכותל עד עשר אמות מערבין שנים ואם
                            רצו מערבין אחד מפני שהוא כפתח יותר מכאן מערבין אחד ואין מערבין שנים</ab>

                        <ab><label>ג</label> חריץ שבין שתי חצירות עמוק עשרה ורוחב ארבע מערבין שנים
                            ואין מערבין אחד אפילו מלא קש או תבן מלא עפר או צרורות מערבין אחד ואין
                            מערבין שנים</ab>

                        <ab><label>ד</label> נתן עליו נסר שהוא רחב ארבעה טפחים וכן שתי גזוזטראות זו
                            כנגד זו מערבין שנים ואם רצו מערבין אחד פחות מכאן מערבין שנים ואין מערבין
                            אחד</ab>

                        <ab><label>ה</label> מתבן שבין שתי חצירות גבוה עשרה טפחים מערבין שנים ואין
                            מערבין אחד אלו מאכילין מכאן ואלו מאכילין מכאן נתמעט התבן מעשרה טפחים
                            מערבין אחד ואין מערבין שנים</ab>

                        <ab><label>ו</label> כיצד משתתפין במבוי מניח את החבית ואומר הרי זו לכל בני
                            מבוי ומזכה להן על ידי בנו ובתו הגדולים ועל ידי עבדו ושפחתו העברים ועל
                            ידי אשתו אבל אינו מזכה לא על ידי בנו ובתו הקטנים ולא על ידי עבדו ושפחתו
                            הכנענים מפני שידן כידו</ab>

                        <ab><label>ז</label> נתמעט האוכל מוסיף ומזכה ואין צריך להודיע נתוספו עליהם
                            מוסיף ומזכה וצריך להודיע</ab>

                        <ab><label>ח</label> כמה הוא שעורו בזמן שהן מרובין מזון שתי סעודות לכולם
                            בזמן שהן מועטין כגרוגרות להוצאת שבת לכל אחד ואחד</ab>

                        <ab><label>ט</label> אמר רבי יוסי במה דברים אמורים בתחילת עירוב אבל בשירי
                            עירוב כל שהוא ולא אמרו לערב בחצרות אלא כדי שלא לשכח את התינוקות</ab>

                        <ab><label>י</label> בכל מערבין ומשתתפין חוץ מן המים ומן המלח דברי רבי
                            אליעזר רבי יהושע אומר ככר הוא עירוב אפילו מאפה סאה והיא פרוסה אין מערבין
                            בה ככר באיסר והוא שלם מערבין בו</ab>

                        <ab><label>יא</label> נותן אדם מעה לחנוני ולנחתום כדי שיזכה לו עירוב דברי
                            רבי אליעזר וחכמים אומרים לא זכו לו מעותיו ומודים בשאר כל אדם שזכו לו
                            מעותיו שאין מערבין לאדם אלא מדעתו אמר רבי יהודה במה דברים אמורים בעירובי
                            תחומין אבל בעירובי חצרות מערבין לדעתו ושלא לדעתו לפי שזכין לאדם שלא
                            בפניו ואין חבין לאדם שלא בפניו</ab>

                    </div3>
                    <div3>
                        <head>פרק ח</head>
                        <ab><label>א</label> כיצד משתתפין בתחומין מניח את החבית ואומר הרי זה לכל בני
                            עירי לכל מי שילך לבית האבל או לבית המשתה וכל שקבל עליו מבעוד יום מותר
                            משתחשך אסור שאין מערבין משתחשך</ab>

                        <ab><label>ב</label> כמה הוא שיעורו מזון שתי סעודות לכל אחד מזונו לחול ולא
                            לשבת דברי רבי מאיר רבי יהודה אומר לשבת ולא לחול וזה וזה מתכוונין להקל
                            רבי יוחנן בן ברוקה אומר מככר בפונדיון מארבע סאין בסלע רבי שמעון אומר שתי
                            ידות לככר משלש לקב חצייה לבית המנוגע וחצי חציה לפסול את הגויה</ab>

                        <ab><label>ג</label> אנשי חצר ואנשי מרפסת ששכחו ולא עירבו כל שגבוה עשרה
                            טפחים למרפסת פחות מכאן לחצר חוליית הבור והסלע גבוהים עשרה טפחים למרפסת
                            פחות מכאן לחצר במה דברים אמורים בסמוכה אבל במופלגת אפילו גבוה עשרה טפחים
                            לחצר ואיזו היא סמוכה כל שאינו רחוקה ארבעה טפחים</ab>

                        <ab><label>ד</label> הנותן את עירובו בבית שער אכסדרה ומרפסת אינו עירוב והדר
                            שם אינו אוסר עליו בבית התבן ובבית הבקר ובבית העצים ובבית האוצרות הרי זה
                            עירוב והדר שם אוסר עליו רבי יהודה אומר אם יש שם תפיסת יד של בעל הבית
                            אינו אוסר עליו</ab>

                        <ab><label>ה</label> המניח ביתו והלך לשבות בעיר אחרת אחד נכרי ואחד ישראל הרי
                            זה אוסר דברי רבי מאיר רבי יהודה אומר אינו אוסר רבי יוסי אומר נכרי אוסר
                            ישראל אינו אוסר שאין דרך ישראל לבא בשבת רבי שמעון אומר אפילו הניח ביתו
                            והלך לשבות אצל בתו באותה העיר אינו אוסר שכבר הסיע מלבו</ab>

                        <ab><label>ו</label> בור שבין שתי חצרות אין ממלאין ממנו בשבת אלא אם כן עשו
                            לו מחיצה גבוה עשרה טפחים בין מלמעלה בין מלמטה בין מתוך אוגנו רבי שמעון
                            בן גמליאל אומר בית שמאי אומרים מלמטה ובית הלל אומרים מלמעלה אמר רבי
                            יהודה לא תהא מחיצה גדולה מן הכותל שביניהם</ab>

                        <ab><label>ז</label> אמת המים שהיא עוברת בחצר אין ממלאין הימנה בשבת אלא אם
                            כן עשה לה מחיצה גבוה עשרה טפחים בכניסה וביציאה רבי יהודה אומר כותל שעל
                            גבה תדון משום מחיצה אמר רבי יהודה מעשה באמה של אבל שהיו ממלאין ממנה על
                            פי זקנים בשבת אמרו לו מפני שלא היה בה כשיעור</ab>

                        <ab><label>ח</label> גזוזטרא שהיא למעלה מן המים אין ממלאין הימנה בשבת אלא אם
                            כן עשו לה מחיצה גבוה עשרה טפחים בין מלמעלה בין מלמטה וכן שתי גזוזטראות
                            זו למעלה מזו עשו לעליונה ולא עשו לתחתונה שתיהן אסורות עד שיערבו</ab>

                        <ab><label>ט</label> חצר שהיא פחותה מארבע אמות אין שופכין בתוכה מים בשבת אלא
                            אם כן עשו לה עוקה מחזקת סאתים מן הנקב ולמטה בין מבחוץ בין מבפנים אלא
                            שמבחוץ צריך לקמור מבפנים אין צריך לקמור</ab>

                        <ab><label>י</label> רבי אליעזר בן יעקב אומר ביב שהוא קמור ארבע אמות ברשות
                            הרבים שופכין לתוכו מים בשבת וחכמים אומרים אפילו גג או חצר מאה אמה לא
                            ישפוך על פי הביב אבל שופך מגג לגג והמים יורדין לביב החצר והאכסדרה
                            מצטרפין לארבע אמות</ab>

                        <ab><label>יא</label> וכן שתי דיוטאות זו כנגד זו מקצתן עשו עוקה ומקצתן לא
                            עשו עוקה את שעשו עוקה מותרין ואת שלא עשו עוקה אסורין</ab>

                    </div3>
                    <div3>
                        <head>פרק ט</head>
                        <ab><label>א</label> כל גגות העיר רשות אחת ובלבד שלא יהא גג גבוה עשרה או
                            נמוך עשרה דברי רבי מאיר וחכמים אומרים כל אחד ואחד רשות בפני עצמו רבי
                            שמעון אומר אחד גגות ואחד חצרות ואחד קרפיפות רשות אחד לכלים ששבתו לתוכן
                            ולא לכלים ששבתו בתוך הבית</ab>

                        <ab><label>ב</label> גג גדול סמוך לקטן הגדול מותר והקטן אסור חצר גדולה
                            שנפרצה לקטנה גדולה מותרת וקטנה אסורה מפני שהיא כפתחה של גדולה חצר שנפרצה
                            לרשות הרבים המכניס מתוכה לרשות היחיד או מרשות היחיד לתוכה חייב דברי רבי
                            אליעזר וחכמים אומרים מתוכה לרשות הרבים או מרשות הרבים לתוכה פטור מפני
                            שהיא ככרמלית</ab>

                        <ab><label>ג</label> חצר שנפרצה לרשות הרבים משתי רוחותיה וכן בית שנפרץ משתי
                            רוחותיו וכן מבוי שנטלו קורותיו או לחייו מותרין באותו שבת ואסורין לעתיד
                            לבא דברי רבי יהודה רבי יוסי אומר אם מותרין לאותו שבת מותרין לעתיד לבא
                            ואם אסורין לעתיד לבא אסורין לאותו שבת</ab>

                        <ab><label>ד</label> הבונה עליה על גבי שני בתים וכן גשרים המפולשים מטלטלין
                            תחתיהן בשבת דברי רבי יהודה וחכמים אוסרין ועוד אמר רבי יהודה מערבין למבוי
                            המפולש וחכמים אוסרין</ab>

                    </div3>
                    <div3>
                        <head>פרק י</head>
                        <ab><label>א</label> המוצא תפילין מכניסן זוג זוג רבן גמליאל אומר שנים שנים
                            במה דברים אמורים בישנות אבל בחדשות פטור מצאן צבתים או כריכות מחשיך עליהן
                            ומביאן ובסכנה מכסן והולך לו</ab>

                        <ab><label>ב</label> רבי שמעון אומר נותנן לחבירו וחבירו לחבירו עד שמגיע לחצר
                            החיצונה וכן בנו נותנו לחבירו וחבירו לחבירו אפילו מאה רבי יהודה אומר נותן
                            אדם חבית לחבירו וחבירו לחבירו אפילו חוץ לתחום אמרו לו לא תהלך זו יותר
                            מרגלי בעליה</ab>

                        <ab><label>ג</label> היה קורא בספר על האסקופה נתגלגל הספר מידו גוללו אצלו
                            היה קורא בראש הגג ונתגלגל הספר מידו עד שלא הגיע לעשרה טפחים גוללו אצלו
                            משהגיע לעשרה טפחים הופכו על הכתב רבי יהודה אומר אפילו אין מסולק מן הארץ
                            אלא כמלא מחט גוללו אצלו רבי שמעון אומר אפילו בארץ עצמו גוללו אצלו שאין
                            לך דבר משום שבות עומד בפני כתבי הקודש</ab>

                        <ab><label>ד</label> זיז שלפני חלון נותנין עליו ונוטלין ממנו בשבת עומד אדם
                            ברשות היחיד ומטלטל ברשות הרבים ברשות הרבים ומטלטל ברשות היחיד ובלבד שלא
                            יוציא חוץ מארבע אמות</ab>

                        <ab><label>ה</label> לא יעמוד אדם ברשות היחיד וישתין ברשות הרבים ברשות הרבים
                            וישתין ברשות היחיד וכן לא ירוק רבי יהודה אומר אף משנתלש רוקו בפיו לא
                            יהלך ארבע אמות עד שירוק</ab>

                        <ab><label>ו</label> לא יעמוד אדם ברשות היחיד וישתה ברשות הרבים ברשות הרבים
                            וישתה ברשות היחיד אלא אם כן הכניס ראשו ורובו למקום שהוא שותה וכן בגת
                            קולט אדם מן המזחילה למטה מעשרה טפחים ומן הצינור מכל מקום שותה</ab>

                        <ab><label>ז</label> בור ברשות הרבים וחולייתו גבוהה עשרה טפחים חלון שעל גביו
                            ממלאין הימנו בשבת אשפה ברשות הרבים גבוהה עשרה טפחים חלון שעל גביו שופכין
                            לתוכה מים בשבת</ab>

                        <ab><label>ח</label> אילן שהוא מיסך על הארץ אם אין נופו גבוה מן הארץ שלשה
                            טפחים מטלטלין תחתיו שרשיו גבוהין מן הארץ שלשה טפחים לא ישב עליהן הדלת
                            שבמוקצה וחדקים שבפרצה ומחצלות אין נועלין בהן אלא אם כן גבוהים מן
                            הארץ</ab>

                        <ab><label>ט</label> לא יעמוד אדם ברשות היחיד ויפתח ברשות הרבים ברשות הרבים
                            ויפתח ברשות היחיד אלא אם כן עשה מחיצה גבוהה עשרה טפחים דברי רבי מאיר
                            אמרו לו מעשה בשוק של פטמין שהיה בירושלים שהיו נועלין ומניחין את המפתח
                            בחלון שעל גבי הפתח רבי יוסי אומר שוק של צמרים היה</ab>

                        <ab><label>י</label> נגר שיש בראשו גלוסטרא רבי אליעזר אוסר ורבי יוסי מתיר
                            אמר רבי אליעזר מעשה בכנסת שבטבריא שהיו נוהגין בו היתר עד שבא רבן גמליאל
                            והזקנים ואסרו להן רבי יוסי אומר איסור נהגו בה בא רבן גמליאל והזקנים
                            והתירו להן</ab>

                        <ab><label>יא</label> נגר הנגרר נועלים בו במקדש אבל לא במדינה והמונח כאן
                            וכאן אסור רבי יהודה אומר המונח מותר במקדש והנגרר במדינה</ab>

                        <ab><label>יב</label> מחזירין ציר התחתון במקדש אבל לא במדינה והעליון כאן
                            וכאן אסור רבי יהודה אומר העליון במקדש והתחתון במדינה</ab>

                        <ab><label>יג</label> מחזירין רטיה במקדש אבל לא במדינה אם בתחלה כאן וכאן
                            אסור קושרין נימא במקדש אבל לא במדינה אם בתחילה כאן וכאן אסור חותכין יבלת
                            במקדש אבל לא במדינה ואם בכלי כאן וכאן אסור</ab>

                        <ab><label>יד</label> כהן שלקה באצבעו כורך עליו גמי במקדש אבל לא במדינה אם
                            להוציא דם כאן וכאן אסור בוזקין מלח על גבי כבש בשביל שלא יחליקו וממלאים
                            מבור הגולה ומבור הגדול בגלגל בשבת ומבאר הקר ביום טוב</ab>

                        <ab><label>טו</label> שרץ שנמצא במקדש כהן מוציאו בהמיינו שלא לשהות את הטומאה
                            דברי רבי יוחנן בן ברוקה רבי יהודה אומר בצבת של עץ שלא לרבות את הטומאה
                            מהיכן מוציאין אותו מן ההיכל ומן האולם ומבין האולם ולמזבח דברי רבי שמעון
                            בן ננס רבי עקיבא אומר מקום שחייבין על זדונו כרת ועל שגגתו חטאת משם
                            מוציאין אותו ושאר כל המקומות כופין עליו פסכתר רבי שמעון אומר מקום שהתירו
                            לך חכמים משלך נתנו לך שלא התירו לך אלא משום שבות</ab>
                    </div3>
                    <trailer>סליק מסכת עירובין</trailer>
                </div2>
                <div2 xml:id="ref.2.3" n="Pesahim" type="tractate">
                    <head>משנה מסכת פסחים</head>

                    <div3>
                        <head>פרק א</head>
                        <ab><label>א</label> אור לארבעה עשר בודקים את החמץ לאור הנר כל מקום שאין
                            מכניסין בו חמץ אין צריך בדיקה ולמה אמרו שתי שורות במרתף מקום שמכניסין בו
                            חמץ בית שמאי אומרים שתי שורות על פני כל המרתף ובית הלל אומרים שתי שורות
                            החיצונות שהן העליונות</ab>

                        <ab><label>ב</label> אין חוששין שמא גררה חולדה מבית לבית וממקום למקום דאם כן
                            מחצר לחצר ומעיר לעיר אין לדבר סוף</ab>

                        <ab><label>ג</label> רבי יהודה אומר בודקין אור ארבעה עשר ובארבעה עשר שחרית
                            ובשעת הביעור וחכמים אומרים לא בדק אור ארבעה עשר יבדוק בארבעה עשר לא בדק
                            בארבעה עשר יבדוק בתוך המועד לא בדק בתוך המועד יבדוק לאחר המועד ומה
                            שמשייר יניחנו בצינעא כדי שלא יהא צריך בדיקה אחריו</ab>

                        <ab><label>ד</label> רבי מאיר אומר אוכלין כל חמש ושורפין בתחלת שש ורבי יהודה
                            אומר אוכלין כל ארבע ותולין כל חמש ושורפין בתחלת שש</ab>

                        <ab><label>ה</label> ועוד אמר רבי יהודה שתי חלות של תודה פסולות ומונחות על
                            גג האיצטבא כל זמן שמונחות כל העם אוכלים ניטלה אחת תולין לא אוכלין ולא
                            שורפין ניטלו שתיהן התחילו כל העם שורפין רבן גמליאל אומר חולין נאכלים כל
                            ארבע ותרומה כל חמש ושורפין בתחילת שש</ab>

                        <ab><label>ו</label> רבי חנינא סגן הכהנים אומר מימיהם של כהנים לא נמנעו
                            מלשרוף את הבשר שנטמא בוולד הטומאה עם הבשר שנטמא באב הטומאה אף על פי
                            שמוסיפין טומאה על טומאתו הוסיף רבי עקיבא ואמר מימיהם של כהנים לא נמנעו
                            מלהדליק את השמן שנפסל בטבול יום בנר שנטמא בטמא מת אף על פי שמוסיפין
                            טומאה על טומאתו</ab>

                        <ab><label>ז</label> אמר רבי מאיר מדבריהם למדנו ששורפין תרומה טהורה עם הטמאה
                            בפסח אמר לו רבי יוסי אינה היא המדה ומודים רבי אליעזר ורבי יהושע ששורפין
                            זו לעצמה וזו לעצמה על מה נחלקו על התלויה ועל הטמאה שרבי אליעזר אומר תשרף
                            זו לעצמה וזו לעצמה ורבי יהושע אומר שתיהן כאחת</ab>

                    </div3>
                    <div3>
                        <head>פרק ב</head>
                        <ab><label>א</label> כל שעה שמותר לאכול מאכיל לבהמה לחיה ולעופות ומוכרו
                            לנכרי ומותר בהנאתו עבר זמנו אסור בהנאתו ולא יסיק בו תנור וכירים רבי
                            יהודה אומר אין ביעור חמץ אלא שריפה וחכמים אומרים אף מפרר וזורה לרוח או
                            מטיל לים</ab>

                        <ab><label>ב</label> חמץ של נכרי שעבר עליו הפסח מותר בהנאה ושל ישראל אסור
                            בהנאה שנאמר <ref>שמות יג</ref> לא יראה לך שאור</ab>

                        <ab><label>ג</label> נכרי שהלוה את ישראל על חמצו אחר הפסח מותר בהנאה וישראל
                            שהלוה את הנכרי על חמצו אחר הפסח אסור בהנאה חמץ שנפלה עליו מפולת הרי הוא
                            כמבוער רבן שמעון בן גמליאל אומר כל שאין הכלב יכול לחפש אחריו</ab>

                        <ab><label>ד</label> האוכל תרומת חמץ בפסח בשוגג משלם קרן וחומש במזיד פטור
                            מתשלומים ומדמי עצים</ab>

                        <ab><label>ה</label> אלו דברים שאדם יוצא בהן ידי חובתו בפסח בחיטים בשעורים
                            בכוסמין ובשיפון ובשבולת שועל ויוצאין בדמאי ובמעשר ראשון שנטלה תרומתו
                            ובמעשר שני והקדש שנפדו והכהנים בחלה ובתרומה אבל לא בטבל ולא במעשר ראשון
                            שלא נטלה תרומתו ולא במעשר שני והקדש שלא נפדו חלות תודה ורקיקי נזיר עשאן
                            לעצמו אין יוצאין בהן עשאן למכור בשוק יוצאין בהן</ab>

                        <ab><label>ו</label> ואלו ירקות שאדם יוצא בהן ידי חובתו בפסח בחזרת ובעולשין
                            ובתמכא ובחרחבינה ובמרור יוצאין בהן בין לחין בין יבשין אבל לא כבושין ולא
                            שלוקין ולא מבושלין ומצטרפין לכזית ויוצאין בקלח שלהן ובדמאי ובמעשר ראשון
                            שנטלה תרומתו ובמעשר שני והקדש שנפדו</ab>

                        <ab><label>ז</label> אין שורין את המורסן לתרנגולים אבל חולטין האשה לא תשרה
                            את המורסן שתוליך בידה למרחץ אבל שפה היא בבשרה יבש לא ילעוס אדם חיטין
                            ויניח על מכתו בפסח מפני שהן מחמיצות</ab>

                        <ab><label>ח</label> אין נותנין קמח לתוך חרוסת או לתוך החרדל ואם נתן יאכל
                            מיד ורבי מאיר אוסר אין מבשלין את הפסח לא במשקין ולא במי פירות אבל סכין
                            ומטבילין אותו בהן מי תשמישו של נחתום ישפכו מפני שהן מחמיצין</ab>

                    </div3>
                    <div3>
                        <head>פרק ג</head>
                        <ab><label>א</label> אלו עוברין בפסח כותח הבבלי ושכר המדי וחומץ האדומי
                            וזיתום המצרי וזומן של צבעים ועמילן של טבחים וקולן של סופרים רבי אליעזר
                            אומר אף תכשיטי נשים זה הכלל כל שהוא ממין דגן הרי זה עובר בפסח הרי אלו
                            באזהרה ואין בהן משום כרת</ab>

                        <ab><label>ב</label> בצק שבסדקי עריבה אם יש כזית במקום אחד חייב לבער ואם לא
                            בטל במיעוטו וכן לענין הטומאה אם מקפיד עליו חוצץ ואם רוצה בקיומו הרי הוא
                            כעריבה בצק החרש אם יש כיוצא בו שהחמיץ הרי זה אסור</ab>

                        <ab><label>ג</label> כיצד מפרישין חלה בטומאה ביום טוב רבי אליעזר אומר לא
                            תקרא לה שם עד שתאפה רבי יהודה בן בתירא אומר תטיל בצונן אמר רבי יהושע לא
                            זה הוא חמץ שמוזהרים עליו בבל יראה ובבל ימצא אלא מפרשתה ומנחתה עד הערב
                            ואם החמיצה החמיצה</ab>

                        <ab><label>ד</label> רבן גמליאל אומר שלש נשים לשות כאחת ואופות בתנור אחד זו
                            אחר זו וחכמים אומרים שלש נשים עוסקות בבצק אחת לשה ואחת עורכת ואחת אופה
                            רבי עקיבא אומר לא כל הנשים ולא כל העצים ולא כל התנורים שוין זה הכלל תפח
                            תלטוש בצונן</ab>

                        <ab><label>ה</label> שיאור ישרף והאוכלו פטור סידוק ישרף והאוכלו חייב כרת
                            איזהו שיאור כקרני חגבים סידוק שנתערבו סדקיו זה בזה דברי רבי יהודה וחכמים
                            אומרים זה וזה האוכלו חייב כרת ואיזהו שיאור כל שהכסיפו פניו כאדם שעמדו
                            שערותיו</ab>

                        <ab><label>ו</label> ארבעה עשר שחל להיות בשבת מבערים את הכל מלפני השבת דברי
                            רבי מאיר וחכמים אומרים בזמנן רבי אלעזר בר צדוק אומר תרומה מלפני השבת
                            וחולין בזמנן</ab>

                        <ab><label>ז</label> ההולך לשחוט את פסחו ולמול את בנו ולאכול סעודת אירוסין
                            בבית חמיו ונזכר שיש לו חמץ בתוך ביתו אם יכול לחזור ולבער ולחזור למצותו
                            יחזור ויבער ואם לאו מבטלו בלבו להציל מן הנכרים ומן הנהר ומן הלסטים ומן
                            הדליקה ומן המפולת יבטל בלבו ולשבות שביתת הרשות יחזור מיד</ab>

                        <ab><label>ח</label> וכן מי שיצא מירושלם ונזכר שיש בידו בשר קודש אם עבר
                            צופים שורפו במקומו ואם לאו חוזר ושורפו לפני הבירה מעצי המערכה ועד כמה הן
                            חוזרין רבי מאיר אומר זה וזה בכביצה רבי יהודה אומר זה וזה בכזית וחכמים
                            אומרים בשר קודש בכזית וחמץ בכביצה</ab>

                    </div3>
                    <div3>
                        <head>פרק ד</head>
                        <ab><label>א</label> מקום שנהגו לעשות מלאכה בערבי פסחים עד חצות עושין מקום
                            שנהגו שלא לעשות אין עושין ההולך ממקום שעושין למקום שאין עושין או ממקום
                            שאין עושין למקום שעושין נותנין עליו חומרי מקום שיצא משם וחומרי מקום שהלך
                            לשם ואל ישנה אדם מפני המחלוקת</ab>

                        <ab><label>ב</label> כיוצא בו המוליך פירות שביעית ממקום שכלו למקום שלא כלו
                            או ממקום שלא כלו למקום שכלו חייב לבער רבי יהודה אומר אומרים לו צא והבא
                            לך אף אתה</ab>

                        <ab><label>ג</label> מקום שנהגו למכור בהמה דקה לעובד כוכבים מוכרין מקום שלא
                            נהגו למכור אין מוכרין ובכל מקום אין מוכרין להם בהמה גסה עגלים וסייחים
                            שלמין ושבורין רבי יהודה מתיר בשבורה בן בתירה מתיר בסוס</ab>

                        <ab><label>ד</label> מקום שנהגו לאכול צלי בלילי פסחים אוכלין מקום שנהגו שלא
                            לאכול אין אוכלין מקום שנהגו להדליק את הנר בלילי יום הכפורים מדליקין מקום
                            שנהגו שלא להדליק אין מדליקין ומדליקין בבתי כנסיות ובבתי מדרשות ובמבואות
                            האפלים ועל גבי החולים</ab>

                        <ab><label>ה</label> מקום שנהגו לעשות מלאכה בתשעה באב עושין מקום שנהגו שלא
                            לעשות מלאכה אין עושין ובכל מקום תלמידי חכמים בטלים רבן שמעון בן גמליאל
                            אומר לעולם יעשה אדם עצמו תלמיד חכם וחכמים אומרים ביהודה היו עושין מלאכה
                            בערבי פסחים עד חצות ובגליל לא היו עושין כל עיקר והלילה בית שמאי אוסרין
                            ובית הלל מתירין עד הנץ החמה</ab>

                        <ab><label>ו</label> רבי מאיר אומר כל מלאכה שהתחיל בה קודם לארבעה עשר גומרה
                            בארבעה עשר אבל לא יתחיל בה בתחילה בארבעה עשר אף על פי שיכול לגומרה
                            וחכמים אומרים שלש אומניות עושין מלאכה בערבי פסחים עד חצות ואלו הן
                            החייטים הספרים והכובסין רבי יוסי בר יהודה אומר אף הרצענים</ab>

                        <ab><label>ז</label> מושיבין שובכין לתרנגולים בארבעה עשר ותרנגולת שברחה
                            מחזירין אותה למקומה ואם מתה מושיבין אחרת תחתיה גורפין מתחת רגלי בהמה
                            בארבעה עשר ובמועד מסלקין לצדדין מוליכין ומביאין כלים מבית האומן אף על פי
                            שאינם לצורך המועד</ab>

                        <ab><label>ח</label> ששה דברים עשו אנשי יריחו על שלשה מיחו בידם ועל שלשה לא
                            מיחו בידם ואלו הן שלא מיחו בידם מרכיבין דקלים כל היום וכורכין את שמע
                            וקוצרין וגודשין לפני העומר ולא מיחו בידם ואלו שמיחו בידם מתירין גמזיות
                            של הקדש ואוכלין מתחת הנשרים בשבת ונותנים פאה לירק ומיחו בידם חכמים</ab>

                        <ab><label>ט</label> ששה דברים עשה חזקיה המלך על שלשה הודו לו ועל שלשה לא
                            הודו לו גירר עצמות אביו על מטה של חבלים והודו לו כיתת נחש הנחשת והודו לו
                            גנז ספר רפואות והודו לו על שלשה לא הודו לו קיצץ דלתות של היכל ושיגרן
                            למלך אשור ולא הודו לו סתם מי גיחון העליון ולא הודו לו עיבר ניסן בניסן
                            ולא הודו לו</ab>

                    </div3>
                    <div3>
                        <head>פרק ה</head>
                        <ab><label>א</label> תמיד נשחט בשמנה ומחצה וקרב בתשע ומחצה בערבי פסחים נשחט
                            בשבע ומחצה וקרב בשמנה ומחצה בין בחול בין בשבת חל ערב פסח להיות בערב שבת
                            נשחט בשש ומחצה וקרב בשבע ומחצה והפסח אחריו</ab>

                        <ab><label>ב</label> הפסח ששחטו שלא לשמו וקבל והלך וזרק שלא לשמו או לשמו
                            ושלא לשמו או שלא לשמו ולשמו פסול כיצד לשמו ושלא לשמו לשם פסח ולשם שלמים
                            שלא לשמו ולשמו לשם שלמים ולשם פסח</ab>

                        <ab><label>ג</label> שחטו שלא לאוכליו ושלא למנוייו לערלים ולטמאים פסול
                            לאוכליו ושלא לאוכליו למנוייו ושלא למנוייו למולים ולערלים לטמאים ולטהורים
                            כשר שחטו קודם חצות פסול משום שנאמר <ref>שמות יב</ref> בין הערבים שחטו
                            קודם לתמיד כשר ובלבד שיהא אחד ממרס בדמו עד שיזרק דם התמיד ואם נזרק
                            כשר</ab>

                        <ab><label>ד</label> השוחט את הפסח על החמץ עובר בלא תעשה רבי יהודה אומר אף
                            התמיד רבי שמעון אומר הפסח בארבעה עשר לשמו חייב ושלא לשמו פטור ושאר כל
                            הזבחים בין לשמן ובין שלא לשמן פטור ובמועד לשמו פטור שלא לשמו חייב ושאר
                            כל הזבחים בין לשמן בין שלא לשמן חייב חוץ מן החטאת ששחט שלא לשמה</ab>

                        <ab><label>ה</label> הפסח נשחט בשלש כתות שנאמר <ref>שמות יב</ref> ושחטו אותו
                            כל קהל עדת ישראל קהל ועדה וישראל נכנסה כת הראשונה נתמלאת העזרה נעלו
                            דלתות העזרה תקעו הריעו ותקעו הכהנים עומדים שורות שורות ובידיהם בזיכי כסף
                            ובזיכי זהב שורה שכולה כסף כסף ושורה שכולה זהב זהב לא היו מעורבין ולא היו
                            לבזיכין שוליים שמא יניחום ויקרש הדם</ab>

                        <ab><label>ו</label> שחט ישראל וקבל הכהן נותנו לחבירו וחבירו לחבירו ומקבל את
                            המלא ומחזיר את הריקן כהן הקרוב אצל המזבח זורקו זריקה אחת כנגד היסוד</ab>

                        <ab><label>ז</label> יצתה כת ראשונה ונכנסה כת שניה יצתה שניה נכנסה שלישית
                            כמעשה הראשונה כך מעשה השניה והשלישית קראו את ההלל אם גמרו שנו ואם שנו
                            שלשו אף על פי שלא שלשו מימיהם רבי יהודה אומר מימיהם של כת שלישית לא הגיע
                            לאהבתי כי ישמע ה' מפני שעמה מועטין</ab>

                        <ab><label>ח</label> כמעשהו בחול כך מעשהו בשבת אלא שהכהנים מדיחים את העזרה
                            שלא כרצון חכמים רבי יהודה אומר כוס היה ממלא מדם התערובות זרקו זריקה אחת
                            על גבי המזבח ולא הודו לו חכמים</ab>

                        <ab><label>ט</label> כיצד תולין ומפשיטין אונקליות של ברזל היו קבועים בכתלים
                            ובעמודים שבהן תולין ומפשיטין וכל מי שאין לו מקום לתלות ולהפשיט מקלות
                            דקים חלקים היו שם ומניח על כתפו ועל כתף חבירו ותולה ומפשיט רבי אליעזר
                            אומר ארבעה עשר שחל להיות בשבת מניח ידו על כתף חברו ויד חברו על כתפו
                            ותולה ומפשיט</ab>

                        <ab><label>י</label> קרעו והוציא אימוריו נתנו במגיס והקטירן על גבי המזבח
                            יצתה כת ראשונה וישבה לה בהר הבית שניה בחיל והשלישית במקומה עומדת חשיכה
                            יצאו וצלו את פסחיהן</ab>

                    </div3>
                    <div3>
                        <head>פרק ו</head>
                        <ab><label>א</label> אלו דברים בפסח דוחין את השבת שחיטתו וזריקת דמו ומיחוי
                            קרביו והקטר חלביו אבל צלייתו והדחת קרביו אינן דוחין את השבת הרכבתו
                            והבאתו מחוץ לתחום וחתיכת יבלתו אין דוחין את השבת רבי אליעזר אומר
                            דוחין</ab>

                        <ab><label>ב</label> אמר רבי אליעזר והלא דין הוא מה אם שחיטה שהיא משום מלאכה
                            דוחה את השבת אלו שהן משום שבות לא ידחו את השבת אמר לו רבי יהושע יום טוב
                            יוכיח שהתירו בו משום מלאכה ואסור בו משום שבות אמר לו רבי אליעזר מה זה
                            יהושע מה ראיה רשות למצוה השיב רבי עקיבא ואמר הזאה תוכיח שהיא מצוה והיא
                            משום שבות ואינה דוחה את השבת אף אתה אל תתמה על אלו שאף על פי שהן מצוה
                            והן משום שבות לא ידחו את השבת אמר לו רבי אליעזר ועליה אני דן ומה אם
                            שחיטה שהיא משום מלאכה דוחה את השבת הזאה שהיא משום שבות אינו דין שדוחה את
                            השבת אמר לו רבי עקיבא או חלוף מה אם הזאה שהיא משום שבות אינה דוחה את
                            השבת שחיטה שהיא משום מלאכה אינו דין שלא תדחה את השבת אמר לו רבי אליעזר
                            עקיבא עקרת מה שכתוב בתורה בין הערבים במועדו בין בחול בין בשבת אמר לו רבי
                            הבא לי מועד לאלו כמועד לשחיטה כלל אמר רבי עקיבא כל מלאכה שאפשר לעשותה
                            מערב שבת אינה דוחה את השבת שחיטה שאי אפשר לעשותה מערב שבת דוחה את
                            השבת</ab>

                        <ab><label>ג</label> אימתי מביא חגיגה עמו בזמן שהוא בא בחול בטהרה ובמועט
                            ובזמן שהוא בא בשבת במרובה ובטומאה אין מביאין עמו חגיגה</ab>

                        <ab><label>ד</label> חגיגה היתה באה מן הצאן מן הבקר מן הכבשים ומן העזים מן
                            הזכרים ומן הנקבות ונאכלת לשני ימים ולילה אחד</ab>

                        <ab><label>ה</label> הפסח ששחטו שלא לשמו בשבת חייב עליו חטאת ושאר כל הזבחים
                            ששחטן לשום פסח אם אינן ראויין חייב ואם ראויין הן רבי אליעזר מחייב חטאת
                            ורבי יהושע פוטר אמר רבי אליעזר מה אם הפסח שהוא מותר לשמו כששינה את שמו
                            חייב זבחים שהן אסורין לשמן כששינה את שמן אינו דין שיהא חייב אמר לו רבי
                            יהושע לא אם אמרת בפסח ששינהו לדבר אסור תאמר בזבחים ששינן לדבר המותר אמר
                            לו רבי אליעזר אימורי ציבור יוכיחו שהן מותרין לשמן והשוחט לשמן חייב אמר
                            לו רבי יהושע לא אם אמרת באימורי ציבור שיש להן קצבה תאמר בפסח שאין לו
                            קצבה רבי מאיר אומר אף השוחט לשם אימורי צבור פטור</ab>

                        <ab><label>ו</label> שחטו שלא לאוכליו ושלא למנוייו לערלין ולטמאין חייב
                            לאוכליו ושלא לאוכליו למנוייו ושלא למנוייו למולין ולערלין לטהורים ולטמאים
                            פטור שחטו ונמצא בעל מום חייב שחטו ונמצא טריפה בסתר פטור שחטו ונודע שמשכו
                            הבעלים את ידם או שמתו או שנטמאו פטור מפני ששחט ברשות</ab>

                    </div3>
                    <div3>
                        <head>פרק ז</head>
                        <ab><label>א</label> כיצד צולין את הפסח מביאין שפוד של רימון תוחבו מתוך פיו
                            עד בית נקובתו ונותן את כרעיו ואת בני מעיו לתוכו דברי רבי יוסי הגלילי רבי
                            עקיבא אומר כמין בשול הוא זה אלא תולין חוצה לו</ab>

                        <ab><label>ב</label> אין צולין את הפסח לא על השפוד ולא על האסכלא אמר רבי
                            צדוק מעשה ברבן גמליאל שאמר לטבי עבדו צא וצלה לנו את הפסח על האסכלא נגע
                            בחרסו של תנור יקלף את מקומו נטף מרוטבו על החרס וחזר עליו יטול את מקומו
                            נטף מרוטבו על הסולת יקמוץ את מקומו</ab>

                        <ab><label>ג</label> סכו בשמן תרומה אם חבורת כהנים יאכלו אם ישראל אם חי הוא
                            ידיחנו ואם צלי הוא יקלוף את החיצון סכו בשמן של מעשר שני לא יעשנו דמים על
                            בני חבורה שאין פודין מעשר שני בירושלים</ab>

                        <ab><label>ד</label> חמשה דברים באין בטומאה ואינן נאכלין בטומאה העומר ושתי
                            הלחם ולחם הפנים וזבחי שלמי צבור ושעירי ראשי חדשים הפסח שבא בטומאה נאכל
                            בטומאה שלא בא מתחלתו אלא לאכילה</ab>

                        <ab><label>ה</label> נטמא הבשר והחלב קיים אינו זורק את הדם נטמא החלב והבשר
                            קיים זורק את הדם ובמוקדשין אינו כן אלא אף על פי שנטמא הבשר והחלב קיים
                            זורק את הדם</ab>

                        <ab><label>ו</label> נטמא קהל או רובו או שהיו הכהנים טמאים והקהל טהורים יעשה
                            בטומאה נטמא מיעוט הקהל הטהורין עושין את הראשון והטמאין עושין את
                            השני</ab>

                        <ab><label>ז</label> הפסח שנזרק דמו ואחר כך נודע שהוא טמא הציץ מרצה נטמא
                            הגוף אין הציץ מרצה מפני שאמרו הנזיר ועושה פסח הציץ מרצה על טומאת הדם
                            ואין הציץ מרצה על טומאת הגוף נטמא טומאת התהום הציץ מרצה</ab>

                        <ab><label>ח</label> נטמא שלם או רובו שורפין אותו לפני הבירה מעצי המערכה
                            נטמא מיעוטו והנותר שורפין אותו בחצרותיהן או על גגותיהן מעצי עצמן הציקנין
                            שורפין אותו לפני הבירה בשביל ליהנות מעצי המערכה</ab>

                        <ab><label>ט</label> הפסח שיצא או שנטמא ישרף מיד נטמאו הבעלים או שמתו תעובר
                            צורתו וישרף בששה עשר רבי יוחנן בן ברוקה אומר אף זה ישרף מיד לפי שאין לו
                            אוכלין</ab>

                        <ab><label>י</label> העצמות והגידין והנותר ישרפו בששה עשר חל ששה עשר להיות
                            בשבת ישרפו בשבעה עשר לפי שאינן דוחין לא את השבת ולא את יום טוב</ab>

                        <ab><label>יא</label> כל הנאכל בשור הגדול יאכל בגדי הרך וראשי כנפים והסחוסים
                            השובר את העצם בפסח הטהור הרי זה לוקה ארבעים אבל המותיר בטהור והשובר בטמא
                            אינו לוקה את הארבעים</ab>

                        <ab><label>יב</label> אבר שיצא מקצתו חותך עד שמגיע לעצם וקולף עד שמגיע ל פרק
                            וחותך ובמוקדשין קוצץ בקופיץ שאין בו משום שבירת העצם מן האגף ולפנים
                            כלפנים מן האגף ולחוץ כלחוץ החלונות ועובי החומה כלפנים</ab>

                        <ab><label>יג</label> שתי חבורות שהיו אוכלות בבית אחד אלו הופכין את פניהם
                            הילך ואוכלין ואלו הופכין את פניהם הילך ואוכלין והמיחם באמצע כשהשמש עומד
                            למזוג קופץ את פיו ומחזיר את פניו עד שמגיע אצל חבורתו ואוכל והכלה הופכת
                            את פניה ואוכלת</ab>

                    </div3>
                    <div3>
                        <head>פרק ח</head>
                        <ab><label>א</label> האשה בזמן שהיא בבית בעלה שחט עליה בעלה ושחט עליה אביה
                            תאכל משל בעלה הלכה רגל ראשון לעשות בבית אביה שחט עליה אביה ושחט עליה
                            בעלה תאכל במקום שהיא רוצה יתום ששחטו עליו אפטרופסין יאכל במקום שהוא רוצה
                            עבד של שני שותפין לא יאכל משל שניהן מי שחציו עבד וחציו בן חורין לא יאכל
                            משל רבו</ab>

                        <ab><label>ב</label> האומר לעבדו צא ושחוט עלי את הפסח שחט גדי יאכל שחט טלה
                            יאכל שחט גדי וטלה יאכל מן הראשון שכח מה אמר לו רבו כיצד יעשה ישחט טלה
                            וגדי ויאמר אם גדי אמר לי רבי גדי שלו וטלה שלי ואם טלה אמר לי רבי הטלה
                            שלו וגדי שלי שכח רבו מה אמר לו שניהם יצאו לבית השריפה ופטורין מלעשות פסח
                            שני</ab>

                        <ab><label>ג</label> האומר לבניו הריני שוחט את הפסח על מי שיעלה מכם ראשון
                            לירושלם כיון שהכניס הראשון ראשו ורובו זכה בחלקו ומזכה את אחיו עמו לעולם
                            נימנין עליו עד שיהא בו כזית לכל אחד ואחד נימנין ומושכין את ידיהן ממנו עד
                            שישחט רבי שמעון אומר עד שיזרוק עליו את הדם</ab>

                        <ab><label>ד</label> הממנה עמו אחרים בחלקו רשאין בני חבורה ליתן לו את שלו
                            והוא אוכל משלו והן אוכלין משלהן</ab>

                        <ab><label>ה</label> זב שראה שתי ראיות שוחטין עליו בשביעי ראה שלש שוחטין
                            עליו בשמיני שלו שומרת יום כנגד יום שוחטין עליה בשני שלה ראתה שני ימים
                            שוחטין עליה בשלישי והזבה שוחטין עליה בשמיני</ab>

                        <ab><label>ו</label> האונן והמפקח את הגל וכן מי שהבטיחוהו להוציאו מבית
                            האסורים והחולה והזקן שהן יכולין לאכול כזית שוחטין עליהן על כולן אין
                            שוחטין עליהן בפני עצמן שמא יביאו את הפסח לידי פסול לפיכך אם אירע בהן
                            פסול פטורין מלעשות פסח שני חוץ מן המפקח בגל שהוא טמא מתחלתו</ab>

                        <ab><label>ז</label> אין שוחטין את הפסח על היחיד דברי רבי יהודה ורבי יוסי
                            מתיר אפילו חבורה של מאה שאין יכולין לאכול כזית אין שוחטין עליהן ואין
                            עושין חבורת נשים ועבדים וקטנים</ab>

                        <ab><label>ח</label> אונן טובל ואוכל את פסחו לערב אבל לא בקדשים השומע על מתו
                            והמלקט לו עצמות טובל ואוכל בקדשים גר שנתגייר בערב פסח בית שמאי אומרים
                            טובל ואוכל את פסחו לערב ובית הלל אומרים הפורש מן הערלה כפורש מן
                            הקבר</ab>

                    </div3>
                    <div3>
                        <head>פרק ט</head>
                        <ab><label>א</label> מי שהיה טמא או בדרך רחוקה ולא עשה את הראשון יעשה את
                            השני שגג או נאנס ולא עשה את הראשון יעשה את השני אם כן למה נאמר טמא או
                            שהיה בדרך רחוקה שאלו פטורין מהכרת ואלו חייבין בהכרת</ab>

                        <ab><label>ב</label> איזו היא דרך רחוקה מן המודיעים ולחוץ וכמדתה לכל רוח
                            דברי רבי עקיבא רבי אליעזר אומר מאיסקופת העזרה ולחוץ אמר רבי יוסי לפיכך
                            נקוד על ה' לומר לא מפני שרחוקה ודאי אלא מאיסקופת העזרה ולחוץ</ab>

                        <ab><label>ג</label> מה בין פסח הראשון לשני הראשון אסור בבל יראה ובל ימצא
                            והשני מצה וחמץ עמו בבית הראשון טעון הלל באכילתו והשני אינו טעון הלל
                            באכילתו זה וזה טעון הלל בעשייתן ונאכלין צלי על מצה ומרורים ודוחין את
                            השבת</ab>

                        <ab><label>ד</label> הפסח שבא בטומאה לא יאכלו ממנו זבין וזבות נדות ויולדות
                            ואם אכלו פטורים מכרת רבי אליעזר פוטר אף על ביאת מקדש</ab>

                        <ab><label>ה</label> מה בין פסח מצרים לפסח דורות פסח מצרים מקחו מבעשור וטעון
                            הזאה באגודת אזוב על המשקוף ועל שתי מזוזות ונאכל בחפזון בלילה אחד ופסח
                            דורות נוהג כל שבעה</ab>

                        <ab><label>ו</label> אמר רבי יהושע שמעתי שתמורת הפסח קריבה ותמורת הפסח אינה
                            קריבה ואין לי לפרש אמר רבי עקיבא אני אפרש הפסח שנמצא קודם שחיטת הפסח
                            ירעה עד שיסתאב וימכר ויקח בדמיו שלמים וכן תמורתו אחר שחיטת הפסח קרב
                            שלמים וכן תמורתו</ab>

                        <ab><label>ז</label> המפריש נקבה לפסחו או זכר בן שתי שנים ירעה עד שיסתאב
                            וימכר ויפלו דמיו לנדבה המפריש פסחו ומת לא יביאנו בנו אחריו לשם פסח אלא
                            לשם שלמים</ab>

                        <ab><label>ח</label> הפסח שנתערב בזבחים כולן ירעו עד שיסתאבו וימכרו ויביא
                            בדמי היפה שבהן ממין זה ובדמי היפה שבהן ממין זה ויפסיד המותר מביתו נתערב
                            בבכורות רבי שמעון אומר אם חבורת כהנים יאכלו</ab>

                        <ab><label>ט</label> חבורה שאבדה פסחה ואמרה לאחד צא ובקש ושחוט עלינו והלך
                            ומצא ושחט והם לקחו ושחטו אם שלו נשחט ראשון הוא אוכל משלו והם אוכלים עמו
                            משלו ואם שלהן נשחט ראשון הם אוכלין משלהן והוא אוכל משלו ואם אינו ידוע
                            איזה מהן נשחט ראשון או ששחטו שניהן כאחד הוא אוכל משלו והם אינם אוכלים
                            עמו ושלהן יצא לבית השריפה ופטורין מלעשות פסח שני אמר להן אם אחרתי צאו
                            ושחטו עלי הלך ומצאו ושחט והן לקחו ושחטו אם שלהן נשחט ראשון הן אוכלין
                            משלהן והוא אוכל עמהן ואם שלו נשחט ראשון הוא אוכל משלו והן אוכלין משלהן
                            ואם אינו ידוע איזה מהם נשחט ראשון או ששחטו שניהם כאחד הן אוכלין משלהן
                            והוא אינו אוכל עמהן ושלו יצא לבית השריפה ופטור מלעשות פסח שני אמר להן
                            ואמרו לו אוכלין כולם מן הראשון ואם אין ידוע איזה מהן נשחט ראשון שניהן
                            יוצאין לבית השריפה לא אמר להן ולא אמרו לו אינן אחראין זה לזה</ab>

                        <ab><label>י</label> שתי חבורות שנתערבו פסחיהן אלו מושכין להן אחד ואלו
                            מושכין להן אחד אחד מאלו בא לו אצל אלו ואחד מאלו בא לו אצל אלו וכך הם
                            אומרים אם שלנו הוא הפסח הזה ידיך משוכות משלך ונמנית על שלנו ואם שלך הוא
                            הפסח הזה ידינו משוכות משלנו ונמנינו על שלך וכן חמש חבורות של חמשה חמשה
                            ושל עשרה עשרה מושכין להן אחד מכל חבורה וחבורה וכן הם אומרים</ab>

                        <ab><label>יא</label> שנים שנתערבו פסחיהם זה מושך לו אחד וזה מושך לו אחד זה
                            ממנה עמו אחד מן השוק וזה ממנה עמו אחד מן השוק זה בא אצל זה וזה בא אצל זה
                            וכך הם אומרים אם שלי הוא פסח זה ידיך משוכות משלך ונמנית על שלי ואם שלך
                            הוא פסח זה ידי משוכות משלי ונמניתי על שלך</ab>

                    </div3>
                    <div3>
                        <head>פרק י</head>
                        <ab><label>א</label> ערבי פסחים סמוך למנחה לא יאכל אדם עד שתחשך ואפילו עני
                            שבישראל לא יאכל עד שיסב ולא יפחתו לו מארבע כוסות של יין ואפילו מן
                            התמחוי</ab>

                        <ab><label>ב</label> מזגו לו כוס ראשון בית שמאי אומרים מברך על היום ואחר כך
                            מברך על היין ובית הלל אומרים מברך על היין ואחר כך מברך על היום</ab>

                        <ab><label>ג</label> הביאו לפניו מטבל בחזרת עד שמגיע לפרפרת הפת הביאו לפניו
                            מצה וחזרת וחרוסת ושני תבשילין אף על פי שאין חרוסת מצוה רבי אליעזר בר
                            צדוק אומר מצוה ובמקדש היו מביאים לפניו גופו של פסח</ab>

                        <ab><label>ד</label> מזגו לו כוס שני וכאן הבן שואל אביו ואם אין דעת בבן אביו
                            מלמדו מה נשתנה הלילה הזה מכל הלילות שבכל הלילות אנו אוכלין חמץ ומצה
                            הלילה הזה כולו מצה שבכל הלילות אנו אוכלין שאר ירקות הלילה הזה מרור שבכל
                            הלילות אנו אוכלין בשר צלי שלוק ומבושל הלילה הזה כולו צלי שבכל הלילות אנו
                            מטבילין פעם אחת הלילה הזה שתי פעמים ולפי דעתו של בן אביו מלמדו מתחיל
                            בגנות ומסיים בשבח ודורש מארמי אובד אבי עד שיגמור כל הפרשה כולה</ab>

                        <ab><label>ה</label> רבן גמליאל היה אומר כל שלא אמר שלשה דברים אלו בפסח לא
                            יצא ידי חובתו ואלו הן פסח מצה ומרור פסח על שום שפסח המקום על בתי אבותינו
                            במצרים מצה על שום שנגאלו אבותינו במצרים מרור על שום שמררו המצריים את חיי
                            אבותינו במצרים בכל דור ודור חייב אדם לראות את עצמו כאילו הוא יצא ממצרים
                            שנאמר <ref>שמות יג</ref> והגדת לבנך ביום ההוא לאמר בעבור זה עשה ה' לי
                            בצאתי ממצרים לפיכך אנחנו חייבין להודות להלל לשבח לפאר לרומם להדר לברך
                            לעלה ולקלס למי שעשה לאבותינו ולנו את כל הניסים האלו הוציאנו מעבדות
                            לחירות מיגון לשמחה ומאבל ליום טוב ומאפילה לאור גדול ומשעבוד לגאולה ונאמר
                            לפניו הללויה</ab>

                        <ab><label>ו</label> עד היכן הוא אומר בית שמאי אומרים עד אם הבנים שמחה ובית
                            הלל אומרים עד חלמיש למעינו מים וחותם בגאולה רבי טרפון אומר אשר גאלנו
                            וגאל את אבותינו ממצרים ולא היה חותם רבי עקיבא אומר כן ה' אלהינו ואלהי
                            אבותינו יגיענו למועדים ולרגלים אחרים הבאים לקראתינו לשלום שמחים בבנין
                            עירך וששים בעבודתך ונאכל שם מן הזבחים ומן הפסחים כולי עד ברוך אתה ה' גאל
                            ישראל</ab>

                        <ab><label>ז</label> מזגו לו כוס שלישי מברך על מזונו רביעי גומר עליו את ההלל
                            ואומר עליו ברכת השיר בין הכוסות הללו אם רוצה לשתות ישתה בין שלישי לרביעי
                            לא ישתה</ab>

                        <ab><label>ח</label> ואין מפטירין אחר הפסח אפיקומן ישנו מקצתן יאכלו כולן לא
                            יאכלו רבי יוסי אומר נתנמנמו יאכלו נרדמו לא יאכלו</ab>

                        <ab><label>ט</label> הפסח אחר חצות מטמא את הידים הפגול והנותר מטמאין את
                            הידים בירך ברכת הפסח פטר את של זבח בירך את של זבח לא פטר את של פסח דברי
                            רבי ישמעאל רבי עקיבא אומר לא זו פוטרת זו ולא זו פוטרת זו</ab>
                    </div3>
                    <trailer>סליק מסכת פסחים</trailer>
                </div2>
                <div2 xml:id="ref.2.4" n="Sheqalim" type="tractate">
                    <head>משנה מסכת שקלים</head>

                    <div3>
                        <head>פרק א</head>
                        <ab><label>א</label> באחד באדר משמיעין על השקלים ועל הכלאים בחמשה עשר בו
                            קורין את המגילה בכרכין ומתקנין את הדרכים ואת הרחובות ואת מקואות המים
                            ועושין כל צרכי הרבים ומציינין את הקברות ויוצאין אף על הכלאים</ab>

                        <ab><label>ב</label> אמר רבי יהודה בראשונה היו עוקרין ומשליכין לפניהם משרבו
                            עוברי עברה היו עוקרין ומשליכין על הדרכים התקינו שיהו מפקירין כל השדה
                            כולה</ab>

                        <ab><label>ג</label> בחמשה עשר בו שולחנות היו יושבין במדינה בעשרים וחמשה
                            ישבו במקדש משישבו במקדש התחילו למשכן את מי ממשכנין לוים וישראלים גרים
                            ועבדים משוחררים אבל לא נשים ועבדים וקטנים כל קטן שהתחיל אביו לשקול על
                            ידו שוב אינו פוסק ואין ממשכנין את הכהנים מפני דרכי שלום</ab>

                        <ab><label>ד</label> אמר רבי יהודה העיד בן בוכרי ביבנה כל כהן ששוקל אינו
                            חוטא אמר לו רבן יוחנן בן זכאי לא כי אלא כל כהן שאינו שוקל חוטא אלא
                            שהכהנים דורשים מקרא זה לעצמן <ref>ויקרא ו'</ref> כל מנחת כהן כליל תהיה
                            לא תאכל הואיל ועומר ושתי הלחם ולחם הפנים שלנו האיך נאכלים</ab>

                        <ab><label>ה</label> אף על פי שאמרו אין ממשכנין נשים ועבדים וקטנים אם שקלו
                            מקבלין מידן העובד כוכבים והכותי ששקלו אין מקבלין מידן ואין מקבלין מידן
                            קיני זבין וקיני זבות וקיני יולדות וחטאות ואשמות אבל נדרים ונדבות מקבלין
                            מידן זה הכלל כל שנידר ונידב מקבלין מידן כל שאין נידר ונידב אין מקבלין
                            מידן וכן הוא מפורש על ידי עזרא שנאמר <ref>עזרא ד</ref> לא לכם ולנו לבנות
                            את בית אלהינו</ab>

                        <ab><label>ו</label> ואלו שחייבין בקלבון לוים וישראלים וגרים ועבדים משוחררים
                            אבל לא כהנים ונשים ועבדים וקטנים השוקל על ידי כהן על ידי אשה על ידי עבד
                            על ידי קטן פטור ואם שקל על ידו ועל יד חבירו חייב בקלבון אחד רבי מאיר
                            אומר שני קלבונות הנותן סלע ונוטל שקל חייב שני קלבונות</ab>

                        <ab><label>ז</label> השוקל על ידי עני ועל ידי שכנו ועל ידי בן עירו פטור ואם
                            הלוום חייב האחין והשותפין שחייבין בקלבון פטורין ממעשר בהמה וכשחייבין
                            במעשר בהמה פטורין מן הקלבון וכמה הוא קלבון מעה כסף דברי רבי מאיר וחכמים
                            אומרים חצי</ab>

                    </div3>
                    <div3>
                        <head>פרק ב</head>
                        <ab><label>א</label> מצרפין שקלים לדרכונות מפני משוי הדרך כשם שהיו שופרות
                            במקדש כך היו שופרות במדינה בני העיר ששלחו את שקליהן ונגנבו או שאבדו אם
                            נתרמה התרומה נשבעין לגיזברים ואם לאו נשבעין לבני העיר ובני העיר שוקלין
                            תחתיהן נמצאו או שהחזירום הגנבים אלו ואלו שקלים ואין עולין להן לשנה
                            הבאה</ab>

                        <ab><label>ב</label> הנותן שקלו לחברו לשקול על ידו ושקלו על ידי עצמו אם
                            נתרמה תרומה מעל השוקל שקלו ממעות הקדש אם נתרמה תרומה וקרבה הבהמה מעל
                            מדמי מעשר שני מדמי שביעית יאכל כנגדן</ab>

                        <ab><label>ג</label> המכנס מעות ואמר הרי אלו לשקלי בית שמאי אומרים מותרן
                            נדבה ובית הלל אומרים מותרן חולין שאביא מהן לשקלי שוין שמותרן חולין אלו
                            לחטאת שוין שהמותר נדבה שאביא מהן לחטאת שוין שהמותר חולין</ab>

                        <ab><label>ד</label> אמר רבי שמעון מה בין שקלים לחטאת שקלים יש להם קצבה
                            וחטאת אין לה קצבה רבי יהודה אומר אף לשקלים אין להם קצבה שכשעלו ישראל מן
                            הגולה היו שוקלים דרכונות חזרו לשקול סלעים חזרו לשקול טבעין ובקשו לשקול
                            דינרים אמר רבי שמעון אף על פי כן יד כולן שוה אבל חטאת זה מביא בסלע וזה
                            מביא בשתים וזה מביא בשלש</ab>

                        <ab><label>ה</label> מותר שקלים חולין מותר עשירית האיפה מותר קיני זבין קיני
                            זבות וקיני יולדות וחטאות ואשמות מותריהן נדבה זה הכלל כל שהוא בא לשם חטאת
                            ולשם אשמה מותרן נדבה מותר עולה לעולה מותר מנחה למנחה מותר שלמים לשלמים
                            מותר פסח לשלמים מותר נזירים לנזירים מותר נזיר לנדבה מותר עניים לעניים
                            מותר עני לאותו עני מותר שבוים לשבוים מותר שבוי לאותו שבוי מותר המתים
                            למתים מותר המת ליורשיו רבי מאיר אומר מותר המת יהא מונח עד שיבא אליהו רבי
                            נתן אומר מותר המת בונין לו נפש על קברו</ab>

                    </div3>
                    <div3>
                        <head>פרק ג</head>
                        <ab><label>א</label> בשלשה פרקים בשנה תורמין את הלשכה בפרוס הפסח בפרוס עצרת
                            בפרוס החג והן גרנות למעשר בהמה דברי רבי עקיבא בן עזאי אומר בעשרים ותשעה
                            באדר ובאחד בסיון ובעשרים ותשעה באב רבי אלעזר ורבי שמעון אומרים באחד
                            בניסן באחד בסיון בעשרים ותשעה באלול מפני מה אמרו בעשרים ותשעה ולא אמרו
                            באחד בתשרי מפני שהוא יום טוב ואי אפשר לעשר ביום טוב לפיכך הקדימוהו
                            לעשרים ותשעה באלול</ab>

                        <ab><label>ב</label> בשלש קופות של שלש שלש סאין תורמין את הלשכה וכתוב בהן
                            אל"ף בי"ת גימ"ל רבי ישמעאל אומר יונית כתוב בהן אלפ"א בית"א גמל"א אין
                            התורם נכנס לא בפרגוד חפות ולא במנעל ולא בסנדל ולא בתפילין ולא בקמיע שמא
                            יעני ויאמרו מעון הלשכה העני או שמא יעשיר ויאמרו מתרומת הלשכה העשיר לפי
                            שאדם צריך לצאת ידי הבריות כדרך שצריך לצאת ידי המקום שנאמר <ref>במדבר
                                ל"ב</ref> והייתם נקיים מה' ומישראל ואומר <ref>משלי ג'</ref> ומצא חן
                            ושכל טוב בעיני אלהים ואדם</ab>

                        <ab><label>ג</label> של בית רבן גמליאל היה נכנס ושקלו בין אצבעותיו וזורקו
                            לפני התורם והתורם מתכוין ודוחפו לקופה אין התורם תורם עד שיאמר להם אתרום
                            והן אומרים לו תרום תרום תרום שלש פעמים</ab>

                        <ab><label>ד</label> תרם את הראשונה ומחפה בקטבלאות שניה ומחפה בקטבלאות
                            שלישית לא היה מחפה שמא ישכח ויתרום מן הדבר התרום תרם את הראשונה לשם ארץ
                            ישראל ושניה לשום כרכים המוקפין לה והשלישית לשום בבל ולשום מדי ולשום
                            מדינות הרחוקות</ab>
                    </div3>
                    <div3>
                        <head>פרק ד</head>
                        <ab><label>א</label> התרומה מה היו עושין בה לוקחין בה תמידין ומוספין ונסכיהם
                            העומר ושתי הלחם ולחם הפנים וכל קרבנות הצבור שומרי ספיחים בשביעית נוטלין
                            שכרן מתרומת הלשכה רבי יוסי אומר אף הרוצה מתנדב שומר חנם אמרו לו אף אתה
                            אומר שאינן באין אלא משל צבור</ab>

                        <ab><label>ב</label> פרה ושעיר המשתלח ולשון של זהורית באין מתרומת הלשכה כבש
                            פרה וכבש שעיר המשתלח ולשון שבין קרניו ואמת המים וחומת העיר ומגדלותיה וכל
                            צורכי העיר באין משירי הלשכה אבא שאול אומר כבש פרה כהנים גדולים עושין
                            אותו משל עצמן</ab>

                        <ab><label>ג</label> מותר שירי הלשכה מה היו עושין בהן לוקחין בהן יינות שמנים
                            וסלתות והשכר להקדש דברי רבי ישמעאל רבי עקיבא אומר אין משתכרין משל הקדש
                            ולא משל עניים</ab>

                        <ab><label>ד</label> מותר תרומה מה היו עושין בה רקועי זהב צפוי לבית קדשי
                            הקדשים רבי ישמעאל אומר מותר הפירות לקיץ המזבח ומותר התרומה לכלי שרת רבי
                            עקיבא אומר מותר התרומה לקיץ המזבח ומותר נסכים לכלי שרת רבי חנניה סגן
                            הכהנים אומר מותר נסכים לקיץ המזבח ומותר התרומה לכלי שרת זה וזה לא היו
                            מודים בפירות</ab>

                        <ab><label>ה</label> מותר הקטרת מה היו עושין בה מפרישין ממנה שכר האומנין
                            ומחללין אותה על שכר האומנין ונותנין אותה לאומנין בשכרן וחוזרין ולוקחין
                            אותה מתרומה חדשה אם בא החדש בזמנו לוקחין אותה מתרומה חדשה ואם לאו מן
                            הישנה</ab>

                        <ab><label>ו</label> המקדיש נכסיו והיו בהן דברים ראוין לקרבנות הצבור ינתנו
                            לאומנין בשכרן דברי רבי עקיבא אמר לו בן עזאי אינה היא המדה אלא מפרישין
                            מהן שכר האומנין ומחללין אותן על מעות האומנין ונותנין אותן לאומנין בשכרן
                            וחוזרין ולוקחין אותן מתרומה חדשה</ab>

                        <ab><label>ז</label> המקדיש נכסיו והיתה בהן בהמה ראויה לגבי המזבח זכרים
                            ונקבות רבי אליעזר אומר זכרים ימכרו לצרכי עולות ונקבות ימכרו לצרכי זבחי
                            שלמים ודמיהן יפלו עם שאר נכסים לבדק הבית רבי יהושע אומר זכרים עצמן יקרבו
                            עולות ונקבות ימכרו לצרכי זבחי שלמים ויביא בדמיהן עולות ושאר נכסים יפלו
                            לבדק הבית רבי עקיבא אומר רואה אני את דברי רבי אליעזר מדברי רבי יהושע
                            שרבי אליעזר השוה את מדתו ורבי יהושע חלק אמר רבי פפייס שמעתי כדברי שניהן
                            שהמקדיש בפירוש כדברי רבי אליעזר והמקדיש סתם כדברי רבי יהושע</ab>

                        <ab><label>ח</label> המקדיש נכסים והיו בהן דברים ראוין על גבי המזבח יינות
                            שמנים ועופות רבי אלעזר אומר ימכרו לצרכי אותו המין ויביא בדמיהן עולות
                            ושאר נכסים יפלו לבדק הבית</ab>

                        <ab><label>ט</label> אחת לשלשים יום משערין את הלשכה כל המקבל עליו לספק סלתות
                            מארבעה עמדו משלש יספק מארבעה משלש ועמדו מארבעה יספק מארבעה שיד הקדש על
                            העליונה ואם התליעה סולת התליעה לו ואם החמיץ יין החמיץ לו ואינו מקבל את
                            מעותיו עד שיהא המזבח מרצה</ab>

                    </div3>
                    <div3>
                        <head>פרק ה</head>
                        <ab><label>א</label> אלו הן הממונין שהיו במקדש יוחנן בן פינחס על החותמות
                            אחיה על הנסכים מתתיה בן שמואל על הפייסות פתחיה על הקינין פתחיה זה מרדכי
                            למה נקרא שמו פתחיה שהיה פותח בדברים ודורשן ויודע שבעים לשון בן אחיה על
                            חולי מעיים נחוניא חופר שיחין גביני כרוז בן גבר על נעילת שערים בן בבי על
                            הפקיע בן ארזה על הצלצל הוגרס בן לוי על השיר בית גרמו על מעשה לחם הפנים
                            בית אבטינס על מעשה הקטורת אלעזר על הפרוכת ופנחס על המלבוש</ab>

                        <ab><label>ב</label> אין פוחתין משלשה גזברין ומשבעה אמרכלין ואין עושין שררה
                            על הציבור בממון פחות משנים חוץ מבן אחיה שעל חולי מעיים ואלעזר שעל הפרכות
                            שאותן קיבלו רוב הצבור עליהן</ab>

                        <ab><label>ג</label> ארבעה חותמות היו במקדש וכתוב עליהן עגל זכר גדי חוטא בן
                            עזאי אומר חמשה היו וארמית כתוב עליהן עגל זכר גדי חוטא דל וחוטא עשיר עגל
                            משמש עם נסכי בקר גדולים וקטנים זכרים ונקבות גדי משמש עם נסכי צאן גדולים
                            וקטנים זכרים ונקבות חוץ משל אילים זכר משמש עם נסכי אילים בלבד חוטא משמש
                            עם נסכי שלש בהמות של מצורעין</ab>

                        <ab><label>ד</label> מי שהוא מבקש נסכים הולך לו אצל יוחנן שהוא ממונה על
                            החותמות נותן לו מעות ומקבל ממנו חותם בא לו אצל אחיה שהוא ממונה על הנסכים
                            ונותן לו חותם ומקבל ממנו נסכים ולערב באין זה אצל זה ואחיה מוציא את
                            החותמות ומקבל כנגדן מעות ואם הותירו הותירו להקדש ואם פחתו היה משלם יוחנן
                            מביתו שיד הקדש על העליונה</ab>

                        <ab><label>ה</label> מי שאבד ממנו חותמו ממתינין לו עד הערב אם מצאו לו כדי
                            חותמו נותנין לו ואם לאו לא היה לו ושם היום כתוב עליהן מפני הרמאין</ab>

                        <ab><label>ו</label> שתי לשכות היו במקדש אחת לשכת חשאים ואחת לשכת הכלים לשכת
                            חשאים יראי חטא נותנים לתוכה בחשאי ועניים בני טובים מתפרנסים מתוכה בחשאי
                            לשכת הכלים כל מי שהוא מתנדב כלי זורקו לתוכה ואחד לשלשים יום גזברין
                            פותחין אותה וכל כלי שמצאו בו צורך לבדק הבית מניחין אותו והשאר נמכרין
                            בדמיהן ונופלין ללשכת בדק הבית</ab>

                    </div3>
                    <div3>
                        <head>פרק ו</head>
                        <ab><label>א</label> שלשה עשר שופרות שלשה עשר שולחנות שלש עשרה השתחויות היו
                            במקדש של בית רבן גמליאל ושל בית רבי חנניה סגן הכהנים היו משתחוין ארבע
                            עשרה והיכן היתה יתרה כנגד דיר העצים שכן מסורת בידם מאבותיהם ששם הארון
                            נגנז</ab>

                        <ab><label>ב</label> מעשה בכהן אחד שהיה מתעסק וראה הרצפה שהיא משונה מחברותיה
                            בא ואמר לחברו ולא הספיק לגמור את הדבר עד שיצתה נשמתו וידעו ביחוד ששם
                            הארון נגנז</ab>

                        <ab><label>ג</label> והיכן היו משתחוים ארבע בצפון וארבע בדרום שלש במזרח
                            ושתים במערב כנגד שלשה עשר שערים שערים דרומיים סמוכין למערב שער העליון
                            שער הדלק שער הבכורות שער המים ולמה נקרא שמו שער המים שבו מכניסין צלוחית
                            של מים של נסוך בחג רבי אליעזר בן יעקב אומר בו המים מפכים ועתידין להיות
                            יוצאין מתחת מפתן הבית לעומתן בצפון סמוכין למערב שער יכניה שער קרבן שער
                            נשים שער השיר ולמה נקרא שמו שער יכניה שבו יצא יכניה בגלותו במזרח שער
                            ניקנור ושתי פשפשין היו לו אחד בימינו ואחד בשמאלו ושנים במערב שלא היה להן
                            שם</ab>

                        <ab><label>ד</label> שלשה עשר שלחנות היו במקדש שמנה של שיש בבית המטבחים
                            שעליהן מדיחין את הקרבים ושנים במערב הכבש אחד של שיש ואחד של כסף על של
                            שיש היו נותנים את האברים על של כסף כלי שרת ושנים באולם מבפנים על פתח
                            הבית אחד של שיש ואחד של זהב על של שיש נותנין לחם הפנים בכניסתו ועל של
                            זהב ביציאתו שמעלין בקדש ולא מורידין ואחד של זהב מבפנים שעליו לחם הפנים
                            תמיד</ab>

                        <ab><label>ה</label> שלשה עשר שופרות היו במקדש וכתוב עליהם תקלין חדתין
                            ותקלין עתיקין קינין וגוזלי עולה עצים ולבונה זהב לכפורת ששה לנדבה תקלין
                            חדתין שבכל שנה ושנה ועתיקין מי שלא שקל אשתקד שוקל לשנה הבאה קינין הם
                            תורים וגוזלי עולה הן בני יונה וכולן עולות דברי רבי יהודה וחכמים אומרים
                            קינין אחד חטאת ואחד עולה וגוזלי עולה כולן עולות</ab>

                        <ab><label>ו</label> האומר הרי עלי עצים לא יפחות משני גיזרין לבונה לא יפחות
                            מקומץ זהב לא יפחות מדינר זהב ששה לנדבה נדבה מה היו עושין בה לוקחין בה
                            עולות הבשר לשם והעורות לכהנים זה מדרש דרש יהוידע כהן גדול <ref>ויקרא
                                ה'</ref> אשם הוא אשום אשם לה' זה הכלל כל שהוא בא משום חטא ומשום אשמה
                            ילקח בו עולות הבשר לשם והעורות לכהנים נמצאו שני כתובים קיימים אשם לה'
                            ואשם לכהנים ואומר <ref>מלכים ב' י"ב</ref> כסף אשם וכסף חטאות לא יובא בית
                            ה' לכהנים יהיו</ab>

                    </div3>
                    <div3>
                        <head>פרק ז</head>
                        <ab><label>א</label> מעות שנמצאו בין השקלים לנדבה קרוב לשקלים יפלו לשקלים
                            לנדבה יפלו לנדבה מחצה למחצה יפלו לנדבה בין עצים ללבונה קרוב לעצים יפלו
                            לעצים ללבונה יפלו ללבונה מחצה למחצה יפלו ללבונה בין קינין לגוזלי עולה
                            קרוב לקינין יפלו לקינין לגוזלי עולה יפלו לגוזלי עולה מחצה למחצה יפלו
                            לגוזלי עולה בין חולין למעשר שני קרוב לחולין יפלו לחולין למעשר שני יפלו
                            למעשר שני מחצה למחצה יפלו למעשר שני זה הכלל הולכין אחר הקרוב להקל מחצה
                            למחצה להחמיר</ab>

                        <ab><label>ב</label> מעות שנמצאו לפני סוחרי בהמה לעולם מעשר בהר הבית חולין
                            בירושלם בשעת הרגל מעשר ובשאר כל ימות השנה חולין</ab>

                        <ab><label>ג</label> בשר שנמצא בעזרה אברין עולות וחתיכות חטאות בירושלם זבחי
                            שלמים זה וזה תעובר צורתו ויצא לבית השריפה נמצא בגבולין אברין נבילות
                            חתיכות מותרות ובשעת הרגל שהבשר מרובה אף אברין מותרין</ab>

                        <ab><label>ד</label> בהמה שנמצאת מירושלם ועד מגדל עדר וכמידתה לכל רוח זכרים
                            עולות נקבות זבחי שלמים רבי יהודה אומר הראוי לפסחים פסחים קודם לרגל שלשים
                            יום</ab>

                        <ab><label>ה</label> בראשונה היו ממשכנין את מוצאיה עד שהוא מביא נסכיה חזרו
                            להיות מניחין אותה ובורחין התקינו בית דין שיהו נסכיה באין משל צבור</ab>

                        <ab><label>ו</label> אמר רבי שמעון שבעה דברים התקינו בית דין וזה אחד מהן
                            נכרי ששלח עולתו ממדינת הים ושלח עמה נסכים קריבין משלו ואם לאו קריבין משל
                            צבור וכן גר שמת והניח זבחים אם יש לו נסכים קריבין משלו ואם לאו קריבין
                            משל צבור ותנאי בית דין הוא על כהן גדול שמת שתהא מנחתו קריבה משל צבור רבי
                            יהודה אומר משל יורשין ושלימה היתה קריבה</ab>

                        <ab><label>ז</label> על המלח ועל העצים שיהו הכהנים נאותים בהן ועל הפרה שלא
                            יהו מועלין באפרה ועל הקינין הפסולות שיהו באות משל צבור רבי יוסי אומר
                            המספק את הקינין מספק את הפסולות</ab>

                    </div3>
                    <div3>
                        <head>פרק ח</head>
                        <ab><label>א</label> כל הרוקין הנמצאין בירושלם טהורין חוץ משל שוק העליון
                            דברי רבי מאיר רבי יוסי אומר בשאר ימות השנה שבאמצע טמאין ושבצדדין טהורין
                            ובשעת הרגל שבאמצע טהורין ושבצדדין טמאין שמפני שהן מועטין מסתלקין
                            לצדדין</ab>

                        <ab><label>ב</label> כל הכלים הנמצאין בירושלם דרך ירידה לבית הטבילה טמאין
                            דרך עלייה טהורין שלא בדרך ירידתן עלייתן דברי רבי מאיר רבי יוסי אומר כולן
                            טהורין חוץ מן הסל והמגריפה והמריצה המיוחדין לקברות</ab>

                        <ab><label>ג</label> סכין שנמצאת בארבעה עשר שוחט בה מיד בשלשה עשר שונה
                            ומטביל וקופיץ בין בזה ובין בזה שונה ומטביל חל ארבעה עשר להיות בשבת שוחט
                            בה מיד בחמשה עשר שוחט בה מיד נמצאת קשורה לסכין הרי זו כסכין</ab>

                        <ab><label>ד</label> פרוכת שנטמאת בולד הטומאה מטבילין אותה בפנים ומכניסין
                            אותה מיד ואת שנטמאת באב הטומאה מטבילין אותה בחוץ ושוטחין אותה בחיל ואם
                            היתה חדשה שוטחין אותה על גג האיצטבא כדי שיראו העם את מלאכתן שהיא
                            נאה</ab>

                        <ab><label>ה</label> רבן שמעון בן גמליאל אומר משום רבי שמעון בן הסגן פרוכת
                            עביה טפח ועל שבעים ושנים נימין נארגת ועל כל נימא ונימא עשרים וארבעה
                            חוטין ארכה ארבעים אמה ורחבה עשרים אמה ומשמונים ושתי רבוא נעשית ושתים
                            עושין בכל שנה ושלש מאות כהנים מטבילין אותה</ab>

                        <ab><label>ו</label> בשר קדשי קדשים שנטמא בין באב הטומאה בין בולד הטומאה בין
                            בפנים בין בחוץ בית שמאי אומרים הכל ישרף בפנים חוץ משנטמא באב הטומאה בחוץ
                            ובית הלל אומרים הכל ישרף בחוץ חוץ משנטמא בולד הטומאה בפנים</ab>

                        <ab><label>ז</label> רבי אליעזר אומר את שנטמא באב הטומאה בין בפנים בין בחוץ
                            ישרף בחוץ ואת שנטמא בולד הטומאה בין בפנים בין בחוץ ישרף בפנים רבי עקיבא
                            אומר מקום טומאתו שם שריפתו</ab>

                        <ab><label>ח</label> אברי התמיד נתנין מחצי כבש ולמטה במזרח ושל מוספין נתנין
                            מחצי כבש ולמטה במערב ושל ראשי חדשים נתנין מתחת כרכוב המזבח מלמטה השקלים
                            והבכורים אין נוהגין אלא בפני הבית אבל מעשר דגן ומעשר בהמה והבכורות
                            נוהגין בין בפני הבית בין שלא בפני הבית המקדיש שקלים ובכורים הרי זה קדש
                            רבי שמעון אומר האומר בכורים קדש אינן קדש</ab>
                    </div3>
                    <trailer>סליק מסכת שקלים</trailer>

                </div2>
                <div2 xml:id="ref.2.5" n="Yoma" type="tractate">
                    <head>משנה מסכת יומא</head>

                    <div3>
                        <head>פרק א</head>
                        <ab><label>א</label> שבעת ימים קודם יום הכפורים מפרישין כהן גדול מביתו ללשכת
                            פלהדרין ומתקינין לו כהן אחר תחתיו שמא יארע בו פסול רבי יהודה אומר אף אשה
                            אחרת מתקינין לו שמא תמות אשתו שנאמר <ref>ויקרא ט"ז</ref> וכפר בעדו ובעד
                            ביתו ביתו זו אשתו אמרו לו אם כן אין לדבר סוף</ab>

                        <ab><label>ב</label> כל שבעת הימים הוא זורק את הדם ומקטיר את הקטורת ומטיב את
                            הנרות ומקריב את הראש ואת הרגל ושאר כל הימים אם רצה להקריב מקריב שכהן
                            גדול מקריב חלק בראש ונוטל חלק בראש</ab>

                        <ab><label>ג</label> מסרו לו זקנים מזקני בית דין וקורין לפניו בסדר היום
                            ואומרים לו אישי כהן גדול קרא אתה בפיך שמא שכחת או שמא לא למדת ערב יום
                            כפורים שחרית מעמידין אותו בשער מזרח ומעבירין לפניו פרים ואילים וכבשים
                            כדי שיהא מכיר ורגיל בעבודה</ab>

                        <ab><label>ד</label> כל שבעת הימים לא היו מונעין ממנו מאכל ומשתה ערב יום
                            הכפורים עם חשיכה לא היו מניחים אותו לאכול הרבה מפני שהמאכל מביא את
                            השינה</ab>

                        <ab><label>ה</label> מסרוהו זקני בית דין לזקני כהונה והעלוהו לעליית בית
                            אבטינס והשביעוהו ונפטרו והלכו להם ואמרו לו אישי כהן גדול אנו שלוחי בית
                            דין ואתה שלוחנו ושליח בית דין משביעין אנו עליך במי ששכן שמו בבית הזה שלא
                            תשנה דבר מכל מה שאמרנו לך הוא פורש ובוכה והן פורשין ובוכין</ab>

                        <ab><label>ו</label> אם היה חכם דורש ואם לאו תלמידי חכמים דורשין לפניו ואם
                            רגיל לקרות קורא ואם לאו קורין לפניו ובמה קורין לפניו באיוב ובעזרא ובדברי
                            הימים זכריה בן קבוטל אומר פעמים הרבה קריתי לפניו בדניאל</ab>

                        <ab><label>ז</label> בקש להתנמנם פרחי כהונה מכין לפניו באצבע צרדה ואומרים לו
                            אישי כהן גדול עמוד והפג אחת על הרצפה ומעסיקין אותו עד שיגיע זמן
                            השחיטה</ab>

                        <ab><label>ח</label> בכל יום תורמין את המזבח בקריאת הגבר או סמוך לו בין
                            לפניו בין לאחריו ביום הכפורים מחצות וברגלים מאשמורה הראשונה ולא היתה
                            קריאת הגבר מגעת עד שהיתה עזרה מלאה מישראל</ab>

                    </div3>
                    <div3>
                        <head>פרק ב</head>
                        <ab><label>א</label> בראשונה כל מי שרוצה לתרום את המזבח תורם ובזמן שהן
                            מרובין רצין ועולין בכבש וכל הקודם את חברו בארבע אמות זכה ואם היו שניהם
                            שוין הממונה אומר להם הצביעו ומה הן מוציאין אחת או שתים ואין מוציאין
                            אגודל במקדש</ab>

                        <ab><label>ב</label> מעשה שהיו שניהם שוין ורצין ועולין בכבש ודחף אחד מהן את
                            חבירו ונפל ונשברה רגלו וכיון שראו בית דין שבאין לידי סכנה התקינו שלא יהו
                            תורמין את המזבח אלא בפייס ארבע פייסות היו שם וזה הפייס הראשון</ab>

                        <ab><label>ג</label> הפייס השני מי שוחט מי זורק מי מדשן מזבח הפנימי ומי מדשן
                            את המנורה ומי מעלה אברים לכבש הראש והרגל ושתי הידים העוקץ והרגל החזה
                            והגרה ושתי הדפנות והקרבים והסלת והחביתין והיין שלשה עשר כהנים זכו בו אמר
                            בן עזאי לפני רבי עקיבא משום רבי יהושע דרך הלוכו היה קרב</ab>

                        <ab><label>ד</label> הפייס השלישי חדשים לקטרת בואו והפיסו והרביעי חדשים עם
                            ישנים מי מעלה אברים מן הכבש ולמזבח</ab>

                        <ab><label>ה</label> תמיד קרב בתשעה בעשרה באחד עשר בשנים עשר לא פחות ולא
                            יותר כיצד עצמו בתשעה בחג ביד אחד צלוחית של מים הרי כאן עשרה בין הערבים
                            באחד עשר הוא עצמו בתשעה ושנים בידם שני גזירי עצים ובשבת באחד עשר הוא
                            עצמו בתשעה ושנים בידם שני בזיכי לבונה של לחם הפנים ובשבת שבתוך החג ביד
                            אחד צלוחית של מים</ab>

                        <ab><label>ו</label> איל קרב באחד עשר הבשר בחמשה הקרבים והסלת והיין בשנים
                            שנים</ab>

                        <ab><label>ז</label> פר קרב בעשרים וארבעה הראש והרגל הראש באחד והרגל בשנים
                            העוקץ והרגל העוקץ בשנים והרגל בשנים החזה והגרה החזה באחד והגרה בשלשה שתי
                            ידים בשנים שתי דפנות בשנים הקרבים והסלת והיין בשלשה שלשה במה דברים
                            אמורים בקרבנות צבור אבל בקרבן יחיד אם רצה להקריב מקריב הפשטן ונתוחן של
                            אלו ואלו שוין</ab>

                    </div3>
                    <div3>
                        <head>פרק ג</head>
                        <ab><label>א</label> אמר להם הממונה צאו וראו אם הגיע זמן השחיטה אם הגיע
                            הרואה אומר ברקאי מתתיא בן שמואל אומר האיר פני כל המזרח עד שבחברון והוא
                            אומר הן</ab>

                        <ab><label>ב</label> ולמה הוצרכו לכך שפעם אחת עלה מאור הלבנה ודימו שהאיר
                            מזרח ושחטו את התמיד והוציאוהו לבית השריפה הורידו כהן גדול לבית הטבילה זה
                            הכלל היה במקדש כל המיסך את רגליו טעון טבילה וכל המטיל מים טעון קדוש ידים
                            ורגלים</ab>

                        <ab><label>ג</label> אין אדם נכנס לעזרה לעבודה אפילו טהור עד שיטבול חמש
                            טבילות ועשרה קדושין טובל כהן גדול ומקדש בו ביום וכולן בקדש על בית הפרוה
                            חוץ מזו בלבד</ab>

                        <ab><label>ד</label> פרסו סדין של בוץ בינו לבין העם פשט ירד וטבל עלה ונסתפג
                            הביאו לו בגדי זהב ולבש וקדש ידיו ורגליו הביאו לו את התמיד קרצו ומרק אחר
                            שחיטה על ידו קבל את הדם וזרקו נכנס להקטיר קטורת של שחר ולהטיב את הנרות
                            ולהקריב את הראש ואת האברים ואת החביתין ואת היין</ab>

                        <ab><label>ה</label> קטורת של שחר היתה קריבה בין דם לאברים של בין הערבים בין
                            אברים לנסכים אם היה כהן גדול זקן או אסטניס מחמין לו חמין ומטילין לתוך
                            הצונן כדי שתפיג צנתן</ab>

                        <ab><label>ו</label> הביאוהו לבית הפרוה ובקדש היתה פרסו סדין של בוץ בינו
                            לבין העם קדש ידיו ורגליו ופשט רבי מאיר אומר פשט קדש ידיו ורגליו ירד וטבל
                            עלה ונסתפג הביאו לו בגדי לבן לבש וקדש ידיו ורגליו</ab>

                        <ab><label>ז</label> בשחר היה לובש פלוסין של שנים עשר מנה ובין הערבים הנדוין
                            של שמונה מאות זוז דברי רבי מאיר וחכמים אומרים בשחר היה לובש של שמונה עשר
                            מנה ובין הערבים של שנים עשר מנה הכל שלשים מנה אלו משל צבור ואם רצה
                            להוסיף מוסיף משלו</ab>

                        <ab><label>ח</label> בא לו אצל פרו ופרו היה עומד בין האולם ולמזבח ראשו לדרום
                            ופניו למערב והכהן עומד במזרח ופניו למערב וסומך שתי ידיו עליו ומתודה וכך
                            היה אומר אנא השם עויתי פשעתי חטאתי לפניך אני וביתי אנא השם כפר נא לעונות
                            ולפשעים ולחטאים שעויתי ושפשעתי ושחטאתי לפניך אני וביתי ככתוב בתורת משה
                            עבדך <ref>ויקרא ט"ז</ref> כי ביום הזה יכפר עליכם וגומר והן עונין אחריו
                            ברוך שם כבוד מלכותו לעולם ועד</ab>

                        <ab><label>ט</label> בא לו למזרח העזרה לצפון המזבח הסגן מימינו וראש בית אב
                            משמאלו ושם שני שעירים וקלפי היתה שם ובה שני גורלות של אשכרוע היו ועשאן
                            בן גמלא של זהב והיו מזכירין אותו לשבח</ab>

                        <ab><label>י</label> בן קטין עשה שנים עשר דד לכיור שלא היו לו אלא שנים ואף
                            הוא עשה מוכני לכיור שלא יהיו מימיו נפסלין בלינה מונבז המלך היה עושה כל
                            ידות הכלים של יום הכפורים של זהב הילני אמו עשתה נברשת של זהב על פתחו של
                            היכל ואף היא עשתה טבלא של זהב שפרשת סוטה כתובה עליה נקנור נעשו נסים
                            לדלתותיו והיו מזכירין אותו לשבח</ab>

                        <ab><label>יא</label> ואלו לגנאי של בית גרמו לא רצו ללמד על מעשה לחם הפנים
                            של בית אבטינס לא רצו ללמד על מעשה הקטורת הגרוס בן לוי היה יודע פרק בשיר
                            ולא רצה ללמד בן קמצר לא רצה ללמד על מעשה הכתב על הראשונים נאמר זכר צדיק
                            לברכה ועל אלו נאמר ושם רשעים ירקב</ab>
                    </div3>
                    <div3>
                        <head>פרק ד</head>
                        <ab><label>א</label> טרף בקלפי והעלה שני גורלות אחד כתוב עליו לשם ואחד כתוב
                            עליו לעזאזל הסגן בימינו וראש בית אב משמאלו אם של שם עלה בימינו הסגן אומר
                            לו אישי כהן גדול הגבה ימינך ואם של שם עלה בשמאלו ראש בית אב אומר לו אישי
                            כהן גדול הגבה שמאלך נתנו על שני השעירים ואומר לה' חטאת רבי ישמעאל אומר
                            לא היה צריך לומר חטאת אלא לה' והן עונין אחריו ברוך שם כבוד מלכותו לעולם
                            ועד</ab>

                        <ab><label>ב</label> קשר לשון של זהורית בראש שעיר המשתלח והעמידו כנגד בית
                            שלוחו ולנשחט כנגד בית שחיטתו בא לו אצל פרו שנייה וסומך שתי ידיו עליו
                            ומתודה וכך היה אומר אנא השם עויתי פשעתי חטאתי לפניך אני וביתי ובני אהרן
                            עם קדושך אנא השם כפר נא לעונות ולפשעים ולחטאים שעויתי ושפשעתי ושחטאתי
                            לפניך אני וביתי ובני אהרן עם קדושך ככתוב בתורת משה עבדך <ref>ויקרא
                                י"ו</ref> כי ביום הזה יכפר עליכם לטהר אתכם מכל חטאתיכם לפני ה' תטהרו
                            והן עונין אחריו ברוך שם כבוד מלכותו לעולם ועד</ab>

                        <ab><label>ג</label> שחטו וקבל במזרק את דמו ונתנו למי שהוא ממרס בו על הרובד
                            הרביעי שבהיכל כדי שלא יקרוש נטל מחתה ועלה לראש המזבח ופנה גחלים אילך
                            ואילך וחותה מן המעוכלות הפנימיות וירד והניחה על הרובד הרביעי שבעזרה</ab>

                        <ab><label>ד</label> בכל יום היה חותה בשל כסף ומערה בתוך של זהב והיום חותה
                            בשל זהב ובה היה מכניס בכל יום חותה בשל ארבעה קבין ומערה בתוך של שלשת
                            קבין והיום חותה בשל שלשת קבין ובה היה מכניס רבי יוסי אומר בכל יום חותה
                            בשל סאה ומערה בתוך של שלשת קבין והיום חותה בשל שלשת קבין ובה היה מכניס
                            בכל יום היתה כבדה והיום קלה בכל יום היתה ידה קצרה והיום ארוכה בכל יום
                            היה זהבה ירוק והיום אדום דברי רבי מנחם בכל יום מקריב פרס בשחרית ופרס בין
                            הערבים והיום מוסיף מלא חפניו בכל יום היתה דקה והיום דקה מן הדקה</ab>

                        <ab><label>ה</label> בכל יום כהנים עולין במזרחו של כבש ויורדין במערבו והיום
                            כהן גדול עולה באמצע ויורד באמצע רבי יהודה אומר לעולם כהן גדול עולה באמצע
                            ויורד באמצע בכל יום כהן גדול מקדש ידיו ורגליו מן הכיור והיום מן הקתון של
                            זהב רבי יהודה אומר לעולם כהן גדול מקדש ידיו ורגליו מן הקיתון של זהב</ab>

                        <ab><label>ו</label> בכל יום היו שם ארבע מערכות והיום חמש דברי רבי מאיר רבי
                            יוסי אומר בכל יום שלש והיום ארבע רבי יהודה אומר בכל יום שתים, והיום
                            שלש</ab>

                    </div3>
                    <div3>
                        <head>פרק ה</head>
                        <ab><label>א</label> הוציאו לו את הכף ואת המחתה וחפן מלא חפניו ונתן לתוך הכף
                            הגדול לפי גדלו והקטן לפי קטנו וכך היתה מדתה נטל את המחתה בימינו ואת הכף
                            בשמאלו היה מהלך בהיכל עד שמגיע לבין שתי הפרוכת המבדילות בין הקדש ובין
                            קדש הקדשים וביניהן אמה רבי יוסי אומר לא היתה שם אלא פרוכת אחת בלבד שנאמר
                                <ref>שמות כ"ו</ref> והבדילה הפרוכת לכם בין הקדש ובין קדש הקדשים
                            החיצונה היתה פרופה מן הדרום והפנימית מן הצפון מהלך ביניהן עד שמגיע לצפון
                            הגיע לצפון הופך פניו לדרום מהלך לשמאלו עם הפרוכת עד שהוא מגיע לארון הגיע
                            לארון נותן את המחתה בין שני הבדים צבר את הקטורת על גבי גחלים ונתמלא כל
                            הבית כולו עשן יצא ובא לו בדרך בית כניסתו ומתפלל תפלה קצרה בבית החיצון
                            ולא היה מאריך בתפלתו שלא להבעית את ישראל</ab>

                        <ab><label>ב</label> משניטל הארון אבן היתה שם מימות נביאים ראשונים ושתיה
                            היתה נקראת גבוהה מן הארץ שלש אצבעות ועליה היה נותן</ab>

                        <ab><label>ג</label> נטל את הדם ממי שהיה ממרס בו נכנס למקום שנכנס ועמד במקום
                            שעמד והזה ממנו אחת למעלה ושבע למטה ולא היה מתכוין להזות לא למעלה ולא
                            למטה אלא כמצליף וכך היה מונה אחת אחת ואחת אחת ושתים אחת ושלש אחת וארבע
                            אחת וחמש אחת ושש אחת ושבע יצא והניחו על כן הזהב שבהיכל</ab>

                        <ab><label>ד</label> הביאו לו את השעיר שחטו וקבל במזרק את דמו נכנס למקום
                            שנכנס ועמד במקום שעמד והזה ממנו אחת למעלה ושבע למטה ולא היה מתכוין להזות
                            לא למעלה ולא למטה אלא כמצליף וכך היה מונה אחת אחת ואחת אחת ושתים וכולי
                            יצא והניחו על כן השני שהיה בהיכל רבי יהודה אומר לא היה שם אלא כן אחד
                            בלבד נטל דם הפר והניח דם השעיר והזה ממנו על הפרוכת שכנגד הארון מבחוץ אחת
                            למעלה ושבע למטה ולא היה מתכוין וכולי וכך היה מונה וכולי נטל דם השעיר
                            והניח דם הפר והזה ממנו על הפרוכת שכנגד הארון מבחוץ אחת למעלה ושבע למטה
                            וכולי עירה דם הפר לתוך דם השעיר ונתן את המלא בריקן</ab>

                        <ab><label>ה</label> ויצא אל המזבח אשר לפני ה' זה מזבח הזהב התחיל מחטא ויורד
                            מהיכן הוא מתחיל מקרן מזרחית צפונית צפונית מערבית מערבית דרומית דרומית
                            מזרחית מקום שהוא מתחיל החטאת על מזבח החיצון משם היה גומר על מזבח הפנימי
                            רבי אליעזר אומר במקומו היה עומד ומחטא ועל כולן היה נותן מלמטה למעלה חוץ
                            מזו שהיתה לפניו שעליה היה נותן מלמעלה למטה</ab>

                        <ab><label>ו</label> הזה על טהרו של מזבח שבע פעמים ושירי הדם היה שופך על
                            יסוד מערבי של מזבח החיצון ושל מזבח החיצון היה שופך על יסוד דרומי אלו
                            ואלו מתערבין באמה ויוצאין לנחל קדרון ונמכרין לגננין לזבל ומועלין
                            בהן</ab>

                        <ab><label>ז</label> כל מעשה יום הכפורים האמור על הסדר אם הקדים מעשה לחברו
                            לא עשה כלום הקדים דם השעיר לדם הפר יחזור ויזה מדם השעיר לאחר דם הפר ואם
                            עד שלא גמר את המתנות שבפנים נשפך הדם יביא דם אחר ויחזור ויזה בתחלה בפנים
                            וכן בהיכל וכן במזבח הזהב שכולן כפרה בפני עצמן רבי אלעזר ורבי שמעון
                            אומרים ממקום שפסק משם הוא מתחיל</ab>

                    </div3>
                    <div3>
                        <head>פרק ו</head>
                        <ab><label>א</label> שני שעירי יום הכפורים מצותן שיהיו שניהן שוין במראה
                            ובקומה ובדמים ובלקיחתן כאחד ואף על פי שאין שוין כשרין לקח אחד היום ואחד
                            למחר כשרין מת אחד מהן אם עד שלא הגריל מת יקח זוג לשני ואם משהגריל מת
                            יביא זוג אחר ויגריל עליהם בתחלה ויאמר אם של שם מת זה שעלה עליו הגורל לשם
                            יתקיים תחתיו ואם של עזאזל מת זה שעלה עליו הגורל לעזאזל יתקיים תחתיו
                            והשני ירעה עד שיסתאב וימכר ויפלו דמיו לנדבה שאין חטאת צבור מתה רבי יהודה
                            אומר תמות ועוד אמר רבי יהודה נשפך הדם ימות המשתלח מת המשתלח ישפך
                            הדם</ab>

                        <ab><label>ב</label> בא לו אצל שעיר המשתלח וסומך שתי ידיו עליו ומתוודה וכך
                            היה אומר אנא השם עוו פשעו חטאו לפניך עמך בית ישראל אנא בשם כפר נא לעונות
                            ולפשעים ולחטאים שעוו ושפשעו ושחטאו לפניך עמך בית ישראל ככתוב בתורת משה
                            עבדך לאמר <ref>ויקרא טז</ref> כי ביום הזה יכפר עליכם לטהר אתכם מכל
                            חטאתיכם לפני ה' תטהרו והכהנים והעם העומדים בעזרה כשהיו שומעים שם המפורש
                            שהוא יוצא מפי כהן גדול היו כורעים ומשתחוים ונופלים על פניהם ואומרים ברוך
                            שם כבוד מלכותו לעולם ועד</ab>

                        <ab><label>ג</label> מסרו למי שהיה מוליכו הכל כשרין להוליכו אלא שעשו הכהנים
                            גדולים קבע ולא היו מניחין את ישראל להוליכו אמר רבי יוסי מעשה והוליכו
                            ערסלא וישראל היה</ab>

                        <ab><label>ד</label> וכבש עשו לו מפני הבבליים שהיו מתלשים בשערו ואומרים לו
                            טול וצא טול וצא מיקירי ירושלם היו מלוין אותו עד סוכה הראשונה עשר סוכות
                            מירושלם ועד צוק תשעים ריס שבעה ומחצה לכל מיל</ab>

                        <ab><label>ה</label> על כל סוכה וסוכה אומרים לו הרי מזון והרי מים ומלוין
                            אותו מסוכה לסוכה חוץ מאחרונה שבהן שאינו מגיע עמו לצוק אלא עומד מרחוק
                            ורואה את מעשיו</ab>

                        <ab><label>ו</label> מה היה עושה חולק לשון של זהורית חציו קשר בסלע וחציו קשר
                            בין שתי קרניו ודחפו לאחוריו והוא מתגלגל ויורד ולא היה מגיע לחצי ההר עד
                            שנעשה אברים אברים בא וישב לו תחת סוכה אחרונה עד שתחשך ומאימתי מטמא בגדים
                            משיצא חוץ לחומת ירושלם רבי שמעון אומר משעת דחייתו לצוק</ab>

                        <ab><label>ז</label> בא לו אצל פר ושעיר הנשרפין קרען והוציא את אימוריהן נתנן
                            במגיס והקטירן על גבי המזבח קלען במקלעות והוציאן לבית השריפה ומאימתי
                            מטמאין בגדים משיצאו חוץ לחומת העזרה רבי שמעון אומר משיצית האור
                            ברובן</ab>

                        <ab><label>ח</label> אמרו לו לכהן גדול הגיע שעיר למדבר ומניין היו יודעין
                            שהגיע שעיר למדבר דרכיות היו עושין ומניפין בסודרין ויודעין שהגיע שעיר
                            למדבר אמר רבי יהודה והלא סימן גדול היה להם מירושלים ועד בית חדורו שלשה
                            מילין הולכין מיל וחוזרין מיל ושוהין כדי מיל ויודעין שהגיע שעיר למדבר רבי
                            ישמעאל אומר והלא סימן אחר היה להם לשון של זהורית היה קשור על פתחו של
                            היכל וכשהגיע שעיר למדבר היה הלשון מלבין שנאמר <ref>ישעיה א'</ref> אם
                            יהיו חטאיכם כשנים כשלג ילבינו</ab>

                    </div3>
                    <div3>
                        <head>פרק ז</head>
                        <ab><label>א</label> בא לו כהן גדול לקרות אם רצה לקרות בבגדי בוץ קורא ואם לא
                            קורא באצטלית לבן משלו חזן הכנסת נוטל ספר תורה ונותנו לראש הכנסת וראש
                            הכנסת נותנו לסגן והסגן נותנו לכהן גדול וכהן גדול עומד ומקבל וקורא עומד
                            וקורא אחרי מות ואך בעשור וגולל ספר תורה ומניחו בחיקו ואומר יותר ממה
                            שקראתי לפניכם כתוב כאן ובעשור שבחומש הפקודים קורא על פה ומברך עליה שמנה
                            ברכות על התורה ועל העבודה ועל ההודאה ועל מחילת העון ועל המקדש בפני עצמו
                            ועל ישראל בפני עצמן ועל הכהנים בפני עצמן ועל שאר התפלה</ab>

                        <ab><label>ב</label> הרואה כהן גדול כשהוא קורא אינו רואה פר ושעיר הנשרפים
                            והרואה פר ושעיר הנשרפים אינו רואה כהן גדול כשהוא קורא ולא מפני שאינו
                            רשאי אלא שהיתה דרך רחוקה ומלאכת שניהן שוה כאחת</ab>

                        <ab><label>ג</label> אם בבגדי בוץ קורא קדש ידיו ורגליו פשט ירד וטבל עלה
                            ונסתפג הביאו לו בגדי זהב ולבש וקדש ידיו ורגליו ויצא ועשה את אילו ואת איל
                            העם ואת שבעת כבשים תמימים בני שנה דברי רבי אליעזר רבי עקיבא אומר עם תמיד
                            של שחר היו קרבין ופר העולה ושעיר הנעשה בחוץ היו קרבין עם תמיד של בין
                            הערבים</ab>

                        <ab><label>ד</label> קדש ידיו ורגליו ופשט וירד וטבל ועלה ונסתפג הביאו לו
                            בגדי לבן ולבש וקדש ידיו ורגליו נכנס להוציא את הכף ואת המחתה קדש ידיו
                            ורגליו ופשט וירד וטבל עלה ונסתפג הביאו לו בגדי זהב ולבש וקדש ידיו ורגליו
                            ונכנס להקטיר קטורת של בין הערבים ולהטיב את הנרות וקדש ידיו ורגליו ופשט
                            הביאו לו בגדי עצמו ולבש ומלוין אותו עד ביתו ויום טוב היה עושה לאוהביו
                            בשעה שיצא בשלום מן הקדש</ab>

                        <ab><label>ה</label> כהן גדול משמש בשמנה כלים וההדיוט בארבעה בכתונת ומכנסים
                            ומצנפת ואבנט מוסיף עליו כהן גדול חשן ואפוד ומעיל וציץ באלו נשאלין באורים
                            ותומים ואין נשאלין אלא למלך ולבית דין ולמי שהצבור צריך בו</ab>

                    </div3>
                    <div3>
                        <head>פרק ח</head>
                        <ab><label>א</label> יום הכפורים אסור באכילה ובשתיה וברחיצה ובסיכה ובנעילת
                            הסנדל ובתשמיש המטה והמלך והכלה ירחצו את פניהם והחיה תנעול את הסנדל דברי
                            רבי אליעזר וחכמים אוסרין</ab>

                        <ab><label>ב</label> האוכל ככותבת הגסה כמוה וכגרעינתה והשותה מלא לוגמיו חייב
                            כל האוכלין מצטרפין לככותבת וכל המשקין מצטרפין למלא לוגמיו האוכל ושותה
                            אין מצטרפין</ab>

                        <ab><label>ג</label> אכל ושתה בהעלם אחת אינו חייב אלא חטאת אחת אכל ועשה
                            מלאכה חייב שני חטאות אכל אוכלין שאינן ראויין לאכילה ושתה משקין שאינן
                            ראויין לשתייה ושתה ציר או מורייס פטור</ab>

                        <ab><label>ד</label> התינוקות אין מענין אותן ביום הכפורים אבל מחנכין אותם
                            לפני שנה ולפני שנתים בשביל שיהיו רגילין במצות</ab>

                        <ab><label>ה</label> עוברה שהריחה מאכילין אותה עד שתשיב נפשה חולה מאכילין
                            אותו על פי בקיאין ואם אין שם בקיאין מאכילין אותו על פי עצמו עד שיאמר
                            די</ab>

                        <ab><label>ו</label> מי שאחזו בולמוס מאכילין אותו אפילו דברים טמאים עד
                            שיאורו עיניו מי שנשכו כלב שוטה אין מאכילין אותו מחצר כבד שלו ורבי מתיא
                            בן חרש מתיר ועוד אמר רבי מתיא בן חרש החושש בגרונו מטילין לו סם בתוך פיו
                            בשבת מפני שהוא ספק נפשות וכל ספק נפשות דוחה את השבת</ab>

                        <ab><label>ז</label> מי שנפלה עליו מפולת ספק הוא שם ספק אינו שם ספק חי ספק
                            מת ספק עובד כוכבים ספק ישראל מפקחין עליו את הגל מצאוהו חי מפקחין עליו
                            ואם מת יניחוהו</ab>

                        <ab><label>ח</label> חטאת ואשם ודאי מכפרין מיתה ויום הכפורים מכפרין עם
                            התשובה תשובה מכפרת על עבירות קלות על עשה ועל לא תעשה ועל החמורות הוא
                            תולה עד שיבא יום הכפורים ויכפר</ab>

                        <ab><label>ט</label> האומר אחטא ואשוב אחטא ואשוב אין מספיקין בידו לעשות
                            תשובה אחטא ויום הכפורים מכפר אין יום הכפורים מכפר עבירות שבין אדם למקום
                            יום הכפורים מכפר עבירות שבין אדם לחבירו אין יום הכפורים מכפר עד שירצה
                            חברו את זו דרש רבי אלעזר בן עזריה <ref>ויקרא ט"ז</ref> מכל חטאתיכם לפני
                            ה' תטהרו עבירות שבין אדם למקום יום הכפורים מכפר עבירות שבין אדם לחבירו
                            אין יום הכפורים מכפר עד שירצה את חברו אמר רבי עקיבא אשריכם ישראל לפני מי
                            אתם מיטהרין מי מטהר אתכם אביכם שבשמים שנאמר <ref>יחזקאל ל"ו</ref> וזרקתי
                            עליכם מים טהורים וטהרתם ואומר <ref>ירמיה י"ד</ref> מקוה ישראל ה' מה מקוה
                            מטהר את הטמאים אף הקדוש ברוך הוא מטהר את ישראל</ab>
                    </div3>
                    <trailer>סליק מסכת יומא</trailer>


                </div2>
                <div2 xml:id="ref.2.6" n="Sukkah" type="tractate">
                    <head>משנה מסכת סוכה</head>

                    <div3>
                        <head>פרק א</head>
                        <ab><label>א</label> סוכה שהיא גבוהה למעלה מעשרים אמה פסולה רבי יהודה מכשיר
                            ושאינה גבוהה עשרה טפחים ושאין לה שלשה דפנות ושחמתה מרובה מצילתה פסולה
                            סוכה ישנה בית שמאי פוסלין ובית הלל מכשירין ואיזו היא סוכה ישנה כל שעשאה
                            קודם לחג שלשים יום אבל אם עשאה לשם חג אפילו מתחלת השנה כשרה</ab>

                        <ab><label>ב</label> העושה סוכתו תחת האילן כאלו עשאה בתוך הבית סוכה על גבי
                            סוכה העליונה כשרה והתחתונה פסולה רבי יהודה אומר אם אין דיורין בעליונה
                            התחתונה כשרה</ab>

                        <ab><label>ג</label> פירס עליה סדין מפני החמה או תחתיה מפני הנשר או שפירס על
                            גבי הקינוף פסולה אבל פורס הוא על גבי נקליטי המטה</ab>

                        <ab><label>ד</label> הדלה עליה את הגפן ואת הדלעת ואת הקיסום וסיכך על גבה
                            פסולה ואם היה סיכוך הרבה מהן או שקצצן כשרה זה הכלל כל שהוא מקבל טומאה
                            ואין גידולו מן הארץ אין מסככים בו וכל דבר שאינו מקבל טומאה וגידולו מן
                            הארץ מסככין בו</ab>

                        <ab><label>ה</label> חבילי קש וחבילי עצים וחבילי זרדין אין מסככין בהן וכולן
                            שהתירן כשרות וכולן כשרות לדפנות</ab>

                        <ab><label>ו</label> מסככין בנסרים דברי רבי יהודה ורבי מאיר אוסר נתן עליה
                            נסר שהוא רחב ארבעה טפחים כשרה ובלבד שלא יישן תחתיו</ab>

                        <ab><label>ז</label> תקרה שאין עליה מעזיבה רבי יהודה אומר בית שמאי אומרים
                            מפקפק ונוטל אחת מבינתים ובית הלל אומרים מפקפק או נוטל אחת מבינתים רבי
                            מאיר אומר נוטל אחת מבינתים ואין מפקפק</ab>

                        <ab><label>ח</label> המקרה סוכתו בשפודין או בארוכות המטה אם יש ריוח ביניהן
                            כמותן כשרה החוטט בגדיש לעשות בו סוכה אינה סוכה</ab>

                        <ab><label>ט</label> המשלשל דפנות מלמעלה למטה אם גבוה מן הארץ שלשה טפחים
                            פסולה מלמטה למעלה אם גבוה מן הארץ עשרה טפחים כשרה רבי יוסי אומר כשם
                            שמלמטה למעלה עשרה טפחים כך מלמעלה למטה עשרה טפחים הרחיק את הסיכוך מן
                            הדפנות שלשה טפחים פסולה</ab>

                        <ab><label>י</label> בית שנפחת וסיכך על גביו אם יש מן הכותל לסיכוך ארבע אמות
                            פסולה וכן חצר שהיא מוקפת אכסדרה סוכה גדולה שהקיפוה בדבר שאין מסככים בו
                            אם יש תחתיו ארבע אמות פסולה</ab>

                        <ab><label>יא</label> העושה סוכתו כמין צריף או שסמכה לכותל רבי אליעזר פוסל
                            מפני שאין לה גג וחכמים מכשירין מחצלת קנים גדולה עשאה לשכיבה מקבלת טומאה
                            ואין מסככין בה לסיכוך מסככין בה ואינה מקבלת טומאה רבי אליעזר אומר אחת
                            קטנה ואחת גדולה עשאה לשכיבה מקבלת טומאה ואין מסככין בה לסיכוך מסככין בה
                            ואינה מקבלת טומאה</ab>

                    </div3>
                    <div3>
                        <head>פרק ב</head>
                        <ab><label>א</label> הישן תחת המטה בסוכה לא יצא ידי חובתו אמר רבי יהודה
                            נוהגין היינו שהיינו ישנים תחת המטה בפני הזקנים ולא אמרו לנו דבר אמר רבי
                            שמעון מעשה בטבי עבדו של רבן גמליאל שהיה ישן תחת המטה ואמר להן רבן גמליאל
                            לזקנים ראיתם טבי עבדי שהוא תלמיד חכם ויודע שעבדים פטורין מן הסוכה לפיכך
                            ישן הוא תחת המטה ולפי דרכינו למדנו שהישן תחת המטה לא יצא ידי חובתו</ab>

                        <ab><label>ב</label> הסומך סוכתו בכרעי המטה כשרה רבי יהודה אומר אם אינה
                            יכולה לעמוד בפני עצמה פסולה סוכה המדובללת ושצלתה מרובה מחמתה כשירה
                            המעובה כמין בית אף על פי שאין הכוכבים נראים מתוכה כשרה</ab>

                        <ab><label>ג</label> העושה סוכתו בראש העגלה או בראש הספינה כשרה ועולין לה
                            ביום טוב בראש האילן או על גבי גמל כשירה ואין עולין לה ביום טוב שתים
                            באילן ואחת בידי אדם או שתים בידי אדם ואחת באילן כשרה ואין עולין לה ביום
                            טוב שלש בידי אדם ואחת באילן כשרה ועולין לה ביום טוב זה הכלל כל שניטל
                            האילן ויכולה לעמוד בפני עצמה כשרה ועולין לה ביום טוב</ab>

                        <ab><label>ד</label> העושה סוכתו בין האילנות והאילנות דפנות לה כשרה שלוחי
                            מצוה פטורין מן הסוכה חולין ומשמשיהן פטורין מן הסוכה אוכלין ושותין עראי
                            חוץ לסוכה</ab>

                        <ab><label>ה</label> מעשה והביאו לו לרבן יוחנן בן זכאי לטעום את התבשיל ולרבן
                            גמליאל שני כותבות ודלי של מים ואמרו העלום לסוכה וכשנתנו לו לרבי צדוק
                            אוכל פחות מכביצה נטלו במפה ואכלו חוץ לסוכה ולא בירך אחריו</ab>

                        <ab><label>ו</label> רבי אליעזר אומר ארבע עשרה סעודות חייב אדם לאכול בסוכה
                            אחת ביום ואחת בלילה וחכמים אומרים אין לדבר קצבה חוץ מלילי יום טוב ראשון
                            של חג בלבד ועוד אמר רבי אליעזר מי שלא אכל לילי יום טוב הראשון ישלים
                            בלילי יום טוב האחרון וחכמים אומרים אין לדבר תשלומין על זה נאמר <ref>קהלת
                                א'</ref> מעוות לא יוכל לתקון וחסרון לא יוכל להמנות</ab>

                        <ab><label>ז</label> מי שהיה ראשו ורובו בסוכה ושולחנו בתוך הבית בית שמאי
                            פוסלין ובית הלל מכשירין אמרו להן בית הלל לבית שמאי לא כך היה מעשה שהלכו
                            זקני בית שמאי וזקני בית הלל לבקר את רבי יוחנן בן החורני ומצאוהו שהיה
                            יושב ראשו ורובו בסוכה ושולחנו בתוך הבית ולא אמרו לו דבר אמרו להן בית
                            שמאי משם ראיה אף הם אמרו לו אם כן היית נוהג לא קיימת מצות סוכה
                            מימיך</ab>

                        <ab><label>ח</label> נשים ועבדים וקטנים פטורים מן הסוכה קטן שאינו צריך לאמו
                            חייב בסוכה מעשה וילדה כלתו של שמאי הזקן ופיחת את המעזיבה וסיכך על גבי
                            המטה בשביל קטן</ab>

                        <ab><label>ט</label> כל שבעת הימים אדם עושה סוכתו קבע וביתו עראי ירדו גשמים
                            מאימתי מותר לפנות משתסרח המקפה משלו משל למה הדבר דומה לעבד שבא למזוג כוס
                            לרבו ושפך לו קיתון על פניו</ab>

                    </div3>
                    <div3>
                        <head>פרק ג</head>
                        <ab><label>א</label> לולב הגזול והיבש פסול של אשירה ושל עיר הנדחת פסול נקטם
                            ראשו נפרצו עליו פסול נפרדו עליו כשר רבי יהודה אומר יאגדנו מלמעלה ציני הר
                            הברזל כשירות לולב שיש בו שלשה טפחים כדי לנענע בו כשר</ab>

                        <ab><label>ב</label> הדס הגזול והיבש פסול של אשירה ושל עיר הנדחת פסול נקטם
                            ראשו נפרצו עליו או שהיו ענביו מרובות מעליו פסול ואם מיעטן כשר ואין
                            ממעטין ביום טוב</ab>

                        <ab><label>ג</label> ערבה גזולה ויבשה פסולה של אשירה ושל עיר הנדחת פסולה
                            נקטם ראשה נפרצו עליה והצפצפה פסולה כמושה ושנשרו מקצת עליה ושל בעל
                            כשרה</ab>

                        <ab><label>ד</label> רבי ישמעאל אומר שלשה הדסים ושתי ערבות לולב אחד ואתרוג
                            אחד אפילו שנים קטומים ואחד אינו קטום רבי טרפון אומר אפילו שלשתן קטומים
                            רבי עקיבא אומר כשם שלולב אחד ואתרוג אחד כך הדס אחד וערבה אחת</ab>

                        <ab><label>ה</label> אתרוג הגזול והיבש פסול של אשרה ושל עיר הנדחת פסול של
                            ערלה פסול של תרומה טמאה פסול של תרומה טהורה לא יטול ואם נטל כשר של דמאי
                            בית שמאי פוסלין ובית הלל מכשירין של מעשר שני בירושלם לא יטול ואם נטל
                            כשר</ab>

                        <ab><label>ו</label> עלתה חזזית על רובו נטלה פטמתו נקלף נסדק ניקב וחסר כל
                            שהוא פסול עלתה חזזית על מיעוטו נטל עוקצו ניקב ולא חסר כל שהוא כשר אתרוג
                            הכושי פסול והירוק ככרתי רבי מאיר מכשיר ורבי יהודה פוסל</ab>

                        <ab><label>ז</label> שיעור אתרוג הקטן רבי מאיר אומר כאגוז רבי יהודה אומר
                            כביצה ובגדול כדי שיאחז שנים בידו אחת דברי רבי יהודה רבי יוסי אומר אפילו
                            אחד בשתי ידיו</ab>

                        <ab><label>ח</label> אין אוגדין את הלולב אלא במינו דברי רבי יהודה רבי מאיר
                            אומר אפילו במשיחה אמר רבי מאיר מעשה באנשי ירושלים שהיו אוגדין את לולביהן
                            בגימוניות של זהב אמרו לו במינו היו אוגדין אותו מלמטה</ab>

                        <ab><label>ט</label> והיכן היו מנענעין בהודו לה' תחלה וסוף ובאנא השם הושיעה
                            נא דברי בית הלל ובית שמאי אומרים אף באנא ה' הצליחה נא אמר רבי עקיבא צופה
                            הייתי ברבן גמליאל ורבי יהושע שכל העם היו מנענעין את לולביהן והן לא נענעו
                            אלא באנא ה' הושיעה נא מי שבא בדרך ולא היה בידו לולב ליטול לכשיכנס לביתו
                            יטול על שלחנו לא נטל שחרית יטול בין הערבים שכל היום כשר ללולב</ab>

                        <ab><label>י</label> מי שהיה עבד או אשה או קטן מקרין אותו עונה אחריהן מה שהן
                            אומרין ותהי לו מאירה אם היה גדול מקרא אותו עונה אחריו הללויה</ab>

                        <ab><label>יא</label> מקום שנהגו לכפול יכפול לפשוט יפשוט לברך אחריו יברך
                            אחריו הכל כמנהג המדינה הלוקח לולב מחבירו בשביעית נותן לו אתרוג במתנה לפי
                            שאין רשאי ללוקחו בשביעית</ab>
                        <ab><label>יב</label> בראשונה היה לולב ניטל במקדש שבעה ובמדינה יום אחד משחרב
                            בית המקדש התקין רבן יוחנן בן זכאי שיהא לולב ניטל במדינה שבעה זכר למקדש
                            ושיהא יום הנף כולו אסור</ab>

                        <ab><label>יג</label> יום טוב הראשון של חג שחל להיות בשבת כל העם מוליכין את
                            לולביהן לבית הכנסת למחרת משכימין ובאין כל אחד ואחד מכיר את שלו ונוטלו
                            מפני שאמרו חכמים אין אדם יוצא ידי חובתו ביום טוב הראשון של חג בלולבו של
                            חבירו ושאר ימות החג אדם יוצא ידי חובתו בלולבו של חבירו</ab>

                        <ab><label>יד</label> רבי יוסי אומר יום טוב הראשון של חג שחל להיות בשבת ושכח
                            והוציא את הלולב לרשות הרבים פטור מפני שהוציאו ברשות</ab>

                        <ab><label>טו</label> מקבלת אשה מיד בנה ומיד בעלה ומחזירתו למים בשבת רבי
                            יהודה אומר בשבת מחזירין ביום טוב מוסיפין ובמועד מחליפין קטן היודע לנענע
                            חייב בלולב</ab>

                    </div3>
                    <div3>
                        <head>פרק ד</head>
                        <ab><label>א</label> לולב וערבה ששה ושבעה ההלל והשמחה שמונה סוכה וניסוך המים
                            שבעה והחליל חמשה וששה</ab>

                        <ab><label>ב</label> לולב שבעה כיצד יום טוב הראשון של חג שחל להיות בשבת לולב
                            שבעה ושאר כל הימים ששה</ab>

                        <ab><label>ג</label> ערבה שבעה כיצד יום שביעי של ערבה שחל להיות בשבת ערבה
                            שבעה ושאר כל הימים ששה</ab>

                        <ab><label>ד</label> מצות לולב כיצד יום טוב הראשון של חג שחל להיות בשבת
                            מוליכין את לולביהן להר הבית והחזנין מקבלין מהן וסודרין אותן על גב איצטבא
                            והזקנים מניחין את שלהן בלשכה ומלמדים אותם לומר כל מי שמגיע לולבי בידו
                            הרי הוא לו במתנה למחר משכימין ובאין והחזנין זורקין אותם לפניהם והן
                            מחטפין ומכין איש את חבירו וכשראו בית דין שבאו לידי סכנה התקינו שיהא כל
                            אחד ואחד נוטל בביתו</ab>

                        <ab><label>ה</label> מצות ערבה כיצד מקום היה למטה מירושלם ונקרא מוצא יורדין
                            לשם ומלקטין משם מרביות של ערבה ובאין וזוקפין אותן בצדי המזבח וראשיהן
                            כפופין על גבי המזבח תקעו והריעו ותקעו בכל יום מקיפין את המזבח פעם אחת
                            ואומרים אנא ה' הושיעה נא אנא ה' הצליחה נא רבי יהודה אומר אני והו הושיעה
                            נא ואותו היום מקיפין את המזבח שבעה פעמים בשעת פטירתן מה הן אומרים יופי
                            לך מזבח יופי לך מזבח רבי אליעזר אומר ליה ולך מזבח ליה ולך מזבח</ab>

                        <ab><label>ו</label> כמעשהו בחול כך מעשהו בשבת אלא שהיו מלקטין אותן מערב שבת
                            ומניחים אותן בגיגיות של זהב כדי שלא יכמשו רבי יוחנן בן ברוקה אומר חריות
                            של דקל היו מביאין וחובטין אותן בקרקע בצדי המזבח ואותו היום נקרא יום חבוט
                            חריות</ab>

                        <ab><label>ז</label> מיד התינוקות שומטין את לולביהן ואוכלין אתרוגיהן</ab>

                        <ab><label>ח</label> ההלל והשמחה שמונה כיצד מלמד שחייב אדם בהלל ובשמחה
                            ובכבוד יום טוב האחרון של חג כשאר כל ימות החג סוכה שבעה כיצד גמר מלאכול
                            לא יתיר סוכתו אבל מוריד את הכלים מן המנחה ולמעלה מפני כבוד יום טוב
                            האחרון של חג</ab>

                        <ab><label>ט</label> ניסוך המים כיצד צלוחית של זהב מחזקת שלשת לוגים היה ממלא
                            מן השילוח הגיעו לשער המים תקעו והריעו ותקעו עלה בכבש ופנה לשמאלו שני
                            ספלים של כסף היו שם רבי יהודה אומר של סיד היו אלא שהיו מושחרין פניהם
                            מפני היין ומנוקבין כמין שני חוטמין דקין אחד מעובה ואחד דק כדי שיהו שניהם
                            כלין בבת אחת מערבי של מים מזרחי של יין עירה של מים לתוך של יין ושל יין
                            לתוך של מים יצא רבי יהודה אומר בלוג היה מנסך כל שמונה ולמנסך אומרים לו
                            הגבה ידך שפעם אחת ניסך אחד על גבי רגליו ורגמוהו כל העם באתרוגיהן</ab>

                        <ab><label>י</label> כמעשהו בחול כך מעשהו בשבת אלא שהיה ממלא מערב שבת חבית
                            של זהב שאינה מקודשת מן השילוח ומניחה בלשכה נשפכה או נתגלתה היה ממלא מן
                            הכיור שהיין והמים המגולין פסולים לגבי מזבח</ab>

                    </div3>
                    <div3>
                        <head>פרק ה</head>
                        <ab><label>א</label> החליל חמשה וששה זהו החליל של בית השואבה שאינה דוחה לא
                            את השבת ולא את יום טוב אמרו כל מי שלא ראה שמחת בית השואבה לא ראה שמחה
                            מימיו</ab>

                        <ab><label>ב</label> במוצאי יום טוב הראשון של חג ירדו לעזרת נשים ומתקנין שם
                            תקון גדול ומנורות של זהב היו שם וארבעה ספלים של זהב בראשיהן וארבע סולמות
                            לכל אחד ואחד וארבעה ילדים מפרחי כהונה ובידיהם כדים של שמן של מאה ועשרים
                            לוג שהן מטילין לכל ספל וספל</ab>

                        <ab><label>ג</label> מבלאי מכנסי כהנים ומהמייניהן מהן היו מפקיעין ובהן היו
                            מדליקין ולא היה חצר בירושלים שאינה מאירה מאור בית השואבה</ab>

                        <ab><label>ד</label> חסידים ואנשי מעשה היו מרקדים לפניהם באבוקות של אור
                            שבידיהן ואומרים לפניהן דברי שירות ותושבחות והלוים בכנורות ובנבלים
                            ובמצלתים ובחצוצרות ובכלי שיר בלא מספר על חמש עשרה מעלות היורדות מעזרת
                            ישראל לעזרת נשים כנגד חמשה עשר שיר המעלות שבתהלים שעליהן לוים עומדין
                            בכלי שיר ואומרים שירה ועמדו שני כהנים בשער העליון שיורד מעזרת ישראל
                            לעזרת נשים ושני חצוצרות בידיהן קרא הגבר תקעו והריעו ותקעו הגיעו למעלה
                            עשירית תקעו והריעו ותקעו הגיעו לעזרה תקעו והריעו ותקעו היו תוקעין
                            והולכין עד שמגיעין לשער היוצא מזרח הגיעו לשער היוצא ממזרח הפכו פניהן
                            למערב ואמרו אבותינו שהיו במקום הזה אחוריהם אל היכל ופניהם קדמה והמה
                            משתחוים קדמה לשמש ואנו ליה עינינו רבי יהודה אומר היו שונין ואומרין אנו
                            ליה וליה עינינו</ab>

                        <ab><label>ה</label> אין פוחתין מעשרים ואחת תקיעות במקדש ואין מוסיפין על
                            ארבעים ושמנה בכל יום היו שם עשרים ואחת תקיעות במקדש שלש לפתיחת שערים
                            ותשע לתמיד של שחר ותשע לתמיד של בין הערבים ובמוספין היו מוסיפין עוד תשע
                            ובערב שבת היו מוסיפין עוד שש שלש להבטיל העם ממלאכה ושלש להבדיל בין קודש
                            לחול ערב שבת שבתוך החג היו שם ארבעים ושמונה שלש לפתיחת שערים שלש לשער
                            העליון ושלש לשער התחתון ושלש למלוי המים ושלש על גבי מזבח תשע לתמיד של
                            שחר ותשע לתמיד של בין הערבים ותשע למוספין שלש להבטיל את העם מן המלאכה
                            ושלש להבדיל בין קודש לחול</ab>

                        <ab><label>ו</label> יום טוב הראשון של חג היו שם שלשה עשר פרים ואילים שנים
                            ושעיר אחד נשתיירו שם ארבעה עשר כבשים לשמנה משמרות ביום ראשון ששה מקריבין
                            שנים שנים והשאר אחד אחד בשני חמשה מקריבין שנים שנים והשאר אחד אחד בשלישי
                            ארבעה מקריבין שנים שנים והשאר אחד אחד ברביעי שלשה מקריבין שנים שנים
                            והשאר אחד אחד בחמישי שנים מקריבין שנים שנים והשאר אחד אחד בששי אחד מקריב
                            שנים והשאר אחד אחד בשביעי כולן שוין בשמיני חזרו לפייס כברגלים אמרו מי
                            שהקריב פרים היום לא יקריב למחר אלא חוזרין חלילה</ab>

                        <ab><label>ז</label> בשלשה פרקים בשנה היו כל משמרות שוות באמורי הרגלים
                            ובחלוק לחם הפנים בעצרת אומרים לו הילך מצה הילך חמץ משמר שזמנו קבוע הוא
                            מקריב תמידין נדרים ונדבות ושאר קרבנות צבור ומקריב את הכל יום טוב הסמוך
                            לשבת בין מלפניה בין לאחריה היו כל המשמרות שוות בחלוק לחם הפנים</ab>

                        <ab><label>ח</label> חל להיות יום אחד להפסיק בינתיים משמר שזמנו קבוע היה
                            נוטל עשר חלות והמתעכב נוטל שתים ובשאר ימות השנה הנכנס נוטל שש והיוצא
                            נוטל שש רבי יהודה אומר הנכנס נוטל שבע והיוצא נוטל חמש הנכנסין חולקין
                            בצפון והיוצאין בדרום בילגה לעולם חולקת בדרום וטבעתה קבועה וחלונה
                            סתומה</ab>
                    </div3>
                    <trailer>סליק מסכת סוכה</trailer>


                </div2>
                <div2 xml:id="ref.2.7" n="Besah" type="tractate">
                    <head>משנה מסכת ביצה</head>

                    <div3>
                        <head>פרק א</head>
                        <ab><label>א</label> ביצה שנולדה ביום טוב בית שמאי אומרים תאכל ובית הלל
                            אומרים לא תאכל בית שמאי אומרים שאור בכזית וחמץ בככותבת ובית הלל אומרים
                            זה וזה בכזית</ab>

                        <ab><label>ב</label> השוחט חיה ועוף ביום טוב בית שמאי אומרים יחפור בדקר
                            ויכסה ובית הלל אומרים לא ישחוט אלא אם כן היה לו עפר מוכן מבעוד יום
                            ומודים שאם שחט שיחפור בדקר ויכסה שאפר כירה מוכן הוא</ab>

                        <ab><label>ג</label> בית שמאי אומרים אין מוליכין את הסולם משובך לשובך אבל
                            מטהו מחלון לחלון ובית הלל מתירין בית שמאי אומרים לא יטול אלא אם כן נענע
                            מבעוד יום ובית הלל אומרים עומד ואומר זה וזה אני נוטל</ab>

                        <ab><label>ד</label> זמן שחורים ומצא לבנים לבנים ומצא שחורים שנים ומצא שלשה
                            אסורים שלשה ומצא שנים מותרים בתוך הקן ומצא לפני הקן אסורים ואם אין שם
                            אלא הם הרי אלו מותרים</ab>

                        <ab><label>ה</label> בית שמאי אומרים אין מסלקין את התריסין ביום טוב ובית הלל
                            מתירין אף להחזיר בית שמאי אומרים אין נוטלין את העלי לקצב עליו בשר ובית
                            הלל מתירין בית שמאי אומרים אין נותנין את העור לפני הדורסן ולא יגביהנו
                            אלא אם כן יש עמו כזית בשר ובית הלל מתירין בית שמאי אומרים אין מוציאין לא
                            את הקטן ולא את הלולב ולא את ספר תורה לרשות הרבים ובית הלל מתירין</ab>

                        <ab><label>ו</label> בית שמאי אומרים אין מוליכין חלה ומתנות לכהן ביום טוב
                            בין שהורמו מאמש בין שהורמו מהיום ובית הלל מתירין אמרו להם בית שמאי גזרה
                            שוה חלה ומתנות מתנה לכהן ותרומה מתנה לכהן כשם שאין מוליכין את התרומה כך
                            אין מוליכין את המתנות אמרו להם בית הלל לא אם אמרתם בתרומה שאינו זכאי
                            בהרמתה תאמרו במתנות שזכאי בהרמתן</ab>

                        <ab><label>ז</label> בית שמאי אומרים תבלין נדוכין במדוך של עץ והמלח בפך ובעץ
                            הפרור ובית הלל אומרים תבלין נדוכין כדרכן במדוך של אבן והמלח במדוך של
                            עץ</ab>

                        <ab><label>ח</label> הבורר קטנית ביום טוב בית שמאי אומרים בורר אוכל ואוכל
                            ובית הלל אומרים בורר כדרכו בחיקו בקנון ובתמחוי אבל לא בטבלא ולא בנפה ולא
                            בכברה רבן גמליאל אומר אף מדיח ושולה</ab>

                        <ab><label>ט</label> בית שמאי אומרים אין משלחין ביום טוב אלא מנות ובית הלל
                            אומרים משלחין בהמה חיה ועוף בין חיין בין שחוטין משלחין יינות שמנים
                            וסלתות וקטניות אבל לא תבואה ורבי שמעון מתיר בתבואה</ab>

                        <ab><label>י</label> משלחין כלים בין תפורין בין שאינן תפורין ואף על פי שיש
                            בהן כלאים והן לצורך המועד אבל לא סנדל המסומר ולא מנעל שאינו תפור רבי
                            יהודה אומר אף לא מנעל לבן מפני שצריך אומן זה הכלל כל שנאותין בו ביום טוב
                            משלחין אותו</ab>

                    </div3>
                    <div3>
                        <head>פרק ב</head>
                        <ab><label>א</label> יום טוב שחל להיות ערב שבת לא יבשל אדם בתחלה מיום טוב
                            לשבת אבל מבשל הוא ליום טוב ואם הותיר הותיר לשבת ועושה תבשיל מערב יום טוב
                            וסומך עליו לשבת בית שמאי אומרים שני תבשילין ובית הלל אומרים תבשיל אחד
                            ושוין בדג וביצה שעליו שהן שני תבשילין אכלו או שאבד לא יבשל עליו בתחלה
                            ואם שייר ממנו כל שהוא סומך עליו לשבת</ab>

                        <ab><label>ב</label> חל להיות אחר השבת בית שמאי אומרים מטבילין את הכל מלפני
                            השבת ובית הלל אומרים כלים מלפני השבת ואדם בשבת</ab>

                        <ab><label>ג</label> שוין שמשיקין את המים בכלי אבן לטהרן אבל לא מטבילין
                            ומטבילין מגב לגב ומחבורה לחבורה</ab>

                        <ab><label>ד</label> בית שמאי אומרים מביאין שלמים ואין סומכין עליהן אבל לא
                            עולות ובית הלל אומרים מביאין שלמים ועולות וסומכין עליהם</ab>

                        <ab><label>ה</label> בית שמאי אומרים לא יחם אדם חמין לרגליו אלא אם כן ראויין
                            לשתיה ובית הלל מתירין עושה אדם מדורה ומתחמם כנגדה</ab>

                        <ab><label>ו</label> שלשה דברים רבן גמליאל מחמיר כדברי בית שמאי אין טומנין
                            את החמין מיום טוב לשבת ואין זוקפין את המנורה ביום טוב ואין אופין פתין
                            גריצין אלא רקיקין אמר רבן גמליאל מימיהן של בית אבא לא היו אופין פתין
                            גריצין אלא רקיקין אמרו לו מה נעשה לבית אביך שהיו מחמירין על עצמן ומקילין
                            לכל ישראל להיות אופין פתין גריצין וחורי</ab>

                        <ab><label>ז</label> אף הוא אמר שלשה דברים להקל מכבדין בין המטות ומניחין את
                            המוגמר ביום טוב ועושין גדי מקולס בלילי פסחים וחכמים אוסרין</ab>

                        <ab><label>ח</label> שלשה דברים רבי אלעזר בן עזריה מתיר וחכמים אוסרין פרתו
                            יוצאה ברצועה שבין קרניה ומקרדין את הבהמה ביום טוב ושוחקין את הפלפלין
                            ברחים שלהם רבי יהודה אומר אין מקרדין את הבהמה ביום טוב מפני שעושה חבורה
                            אבל מקרצפין וחכמים אומרים אין מקרדין אף לא מקרצפין</ab>

                        <ab><label>ט</label> הרחים של פלפלין טמאה משום שלשה כלים משום כלי קבול ומשום
                            כלי מתכות ומשום כלי כברה</ab>

                        <ab><label>י</label> עגלה של קטן טמאה מדרס ונטלת בשבת ואינה נגררת אלא על גבי
                            כלים רבי יהודה אומר כל הכלים אין נגררין חוץ מן העגלה מפני שהיא
                            כובשת</ab>

                    </div3>
                    <div3>
                        <head>פרק ג</head>
                        <ab><label>א</label> אין צדין דגים מן הביברין ביום טוב ואין נותנין לפניהם
                            מזונות אבל צדין חיה ועוף מן הביברין ונותנין לפניהם מזונות רבן שמעון בן
                            גמליאל אומר לא כל הביברין שוין זה הכלל כל המחוסר צידה אסור ושאינו מחוסר
                            צידה מותר</ab>

                        <ab><label>ב</label> מצודות חיה ועוף ודגים שעשאן מערב יום טוב לא יטול מהן
                            ביום טוב אלא אם כן יודע שניצודו מערב יום טוב ומעשה בנכרי אחד שהביא דגים
                            לרבן גמליאל ואמר מותרין הן אלא שאין רצוני לקבל הימנו</ab>

                        <ab><label>ג</label> בהמה מסוכנת לא ישחוט אלא אם כן יש שהות ביום לאכול ממנה
                            כזית צלי רבי עקיבא אומר אפילו כזית חי מבית טביחתה שחטה בשדה לא יביאנה
                            במוט ובמוטה אבל מביא בידו אברים אברים</ab>

                        <ab><label>ד</label> בכור שנפל לבור רבי יהודה אומר ירד מומחה ויראה אם יש בו
                            מום יעלה וישחוט ואם לאו לא ישחוט רבי שמעון אומר כל שאין מומו ניכר מבעוד
                            יום אין זה מן המוכן</ab>

                        <ab><label>ה</label> בהמה שמתה לא יזיזנה ממקומה ומעשה ושאלו את רבי טרפון
                            עליה ועל החלה שנטמאה ונכנס לבית המדרש ושאל ואמרו לו לא יזיזם ממקומם</ab>

                        <ab><label>ו</label> אין נמנין על הבהמה לכתחלה ביום טוב אבל נמנין עליה מערב
                            יום טוב ושוחטין ומחלקין ביניהן רבי יהודה אומר שוקל אדם בשר כנגד הכלי או
                            כנגד הקופיץ וחכמים אומרים אין משגיחין בכף מאזנים כל עיקר</ab>

                        <ab><label>ז</label> אין משחיזין את הסכין ביום טוב אבל משיאה על גבי חברתה לא
                            יאמר אדם לטבח שקול לי בדינר בשר אבל שוחט ומחלקים ביניהם</ab>

                        <ab><label>ח</label> אומר אדם לחבירו מלא לי כלי זה אבל לא במדה רבי יהודה
                            אומר אם היה כלי של מדה לא ימלאנו מעשה באבא שאול בן בטנית שהיה ממלא
                            מדותיו מערב יום טוב ונותנן ללקוחות ביום טוב אבא שאול אומר אף במועד עושה
                            כן מפני ברורי המדות וחכמים אומרים אף בחול עושה כן מפני מצוי המדות הולך
                            אדם אצל חנוני הרגיל אצלו ואומר לו תן לי ביצים ואגוזים במנין שכן דרך בעל
                            הבית להיות מונה בתוך ביתו</ab>

                    </div3>
                    <div3>
                        <head>פרק ד</head>
                        <ab><label>א</label> המביא כדי יין ממקום למקום לא יביאם בסל ובקופה אבל מביא
                            הוא על כתפו או לפניו וכן המוליך את התבן לא יפשיל את הקופה לאחוריו אבל
                            מביאה הוא בידו ומתחילין בערמת התבן אבל לא בעצים שבמוקצה</ab>

                        <ab><label>ב</label> אין נוטלין עצים מן הסוכה אלא מן הסמוך לה מביאין עצים מן
                            השדה מן המכונס מן הקרפף אפילו מן המפוזר איזהו קרפף כל שסמוך לעיר דברי
                            רבי יהודה רבי יוסי אומר כל שנכנסין לו בפותחת ואפילו בתוך תחום שבת</ab>

                        <ab><label>ג</label> אין מבקעין עצים לא מן הקורות ולא מן הקורה שנשברה ביום
                            טוב ואין מבקעין לא בקרדום ולא במגרה ולא במגל אלא בקופיץ בית שהוא מלא
                            פירות סתום ונפחת נוטל ממקום הפחת רבי מאיר אומר אף פוחת לכתחילה
                            ונוטל</ab>

                        <ab><label>ד</label> אין פותחין את הנר מפני שהוא עושה כלי ואין עושין פחמין
                            ביום טוב ואין חותכין את הפתילה לשנים רבי יהודה אומר חותכה באור לשתי
                            נרות</ab>

                        <ab><label>ה</label> אין שוברין את החרס ואין חותכין הנייר לצלות בו מליח ואין
                            גורפין תנור וכירים אבל מכבשין ואין מקיפין שתי חביות לשפות עליהן את הקדרה
                            ואין סומכין את הקדרה בבקעת וכן בדלת ואין מנהיגין את הבהמה במקל ביום טוב
                            ורבי אלעזר ברבי שמעון מתיר</ab>

                        <ab><label>ו</label> רבי אליעזר אומר נוטל אדם קיסם משלפניו לחצוץ בו שניו
                            ומגבב מן החצר ומדליק שכל מה שבחצר מוכן הוא וחכמים אומרים מגבב משלפניו
                            ומדליק</ab>

                        <ab><label>ז</label> אין מוציאין את האור לא מן העצים ולא מן האבנים ולא מן
                            העפר ולא מן המים ואין מלבנין את הרעפים לצלות בהן ועוד אמר רבי אליעזר
                            עומד אדם על המוקצה ערב שבת בשביעית ואומר מכאן אני אוכל למחר וחכמים
                            אומרים עד שירשום ויאמר מכאן ועד כאן</ab>

                    </div3>
                    <div3>
                        <head>פרק ה</head>
                        <ab><label>א</label> משילין פירות דרך ארובה ביום טוב אבל לא בשבת ומכסים
                            פירות בכלים מפני הדלף וכן כדי יין וכדי שמן ונותנין כלי תחת הדלף
                            בשבת</ab>

                        <ab><label>ב</label> כל שחייבין עליו משום שבות משום רשות משום מצוה בשבת
                            חייבין עליו ביום טוב ואלו הן משום שבות לא עולין באילן ולא רוכבין על גבי
                            בהמה ולא שטין על פני המים ולא מטפחין ולא מספקין ולא מרקדין ואלו הן משום
                            רשות לא דנין ולא מקדשין ולא חולצין ולא מיבמין ואלו הן משום מצוה לא
                            מקדישין ולא מעריכין ולא מחרימין ולא מגביהין תרומה ומעשר כל אלו ביום טוב
                            אמרו קל וחומר בשבת אין בין יום טוב לשבת אלא אוכל נפש בלבד</ab>

                        <ab><label>ג</label> הבהמה והכלים כרגלי הבעלים המוסר בהמתו לבנו או לרועה הרי
                            אלו כרגלי הבעלים כלים המיוחדין לאחד מן האחין שבבית הרי אלו כרגליו ושאין
                            מיוחדין הרי אלו כמקום שהולכין</ab>

                        <ab><label>ד</label> השואל כלי מחבירו מערב יום טוב כרגלי השואל ביום טוב
                            כרגלי המשאיל האשה ששאלה מחברתה תבלין ומים ומלח לעיסתה הרי אלו כרגלי
                            שתיהן רבי יהודה פוטר במים מפני שאין בהן ממש</ab>

                        <ab><label>ה</label> הגחלת כרגלי הבעלים ושלהבת בכל מקום גחלת של הקדש מועלין
                            בה ושלהבת לא נהנין ולא מועלין המוציא גחלת לרשות הרבים חייב ושלהבת פטור
                            בור של יחיד כרגלי היחיד ושל אנשי אותה העיר כרגלי אנשי אותה העיר ושל עולי
                            בבל כרגלי הממלא</ab>

                        <ab><label>ו</label> מי שהיו פירותיו בעיר אחרת וערבו בני אותה העיר להביא
                            אצלו מפירותיו לא יביאו לו ואם ערב הוא פירותיו כמוהו</ab>

                        <ab><label>ז</label> מי שזמן אצלו אורחים לא יוליכו בידם מנות אלא אם כן זיכה
                            להם מנותיהם מערב יום טוב אין משקין ושוחטין את המדבריות אבל משקין ושוחטין
                            את הבייתות אלו הן בייתות הלנות בעיר מדבריות הלנות באפר</ab>
                    </div3>
                    <trailer>סליק מסכת ביצה</trailer>


                </div2>
                <div2 xml:id="ref.2.8" n="Rosh_Hashanah" type="tractate">
                    <head>משנה מסכת ראש השנה</head>

                    <div3>
                        <head>פרק א</head>
                        <ab><label>א</label> ארבעה ראשי שנים הם באחד בניסן ראש השנה למלכים ולרגלים
                            באחד באלול ראש השנה למעשר בהמה רבי אלעזר ורבי שמעון אומרים באחד בתשרי
                            באחד בתשרי ראש השנה לשנים ולשמיטין וליובלות לנטיעה ולירקות באחד בשבט ראש
                            השנה לאילן כדברי בית שמאי בית הלל אומרים בחמשה עשר בו</ab>

                        <ab><label>ב</label> בארבעה פרקים העולם נידון בפסח על התבואה בעצרת על פירות
                            האילן בראש השנה כל באי העולם עוברין לפניו כבני מרון שנאמר <ref>תהלים
                                ל"ג</ref> היוצר יחד לבם המבין אל כל מעשיהם ובחג נידונין על המים</ab>

                        <ab><label>ג</label> על ששה חדשים השלוחין יוצאין על ניסן מפני הפסח על אב
                            מפני התענית על אלול מפני ראש השנה על תשרי מפני תקנת המועדות על כסלו מפני
                            חנוכה ועל אדר מפני הפורים וכשהיה בית המקדש קיים יוצאין אף על אייר מפני
                            פסח קטן</ab>

                        <ab><label>ד</label> על שני חדשים מחללין את השבת על ניסן ועל תשרי שבהן
                            השלוחין יוצאין לסוריא ובהן מתקנין את המועדות וכשהיה בית המקדש קיים
                            מחללין אף על כולן מפני תקנת הקרבן</ab>

                        <ab><label>ה</label> בין שנראה בעליל בין שלא נראה בעליל מחללין עליו את השבת
                            רבי יוסי אומר אם נראה בעליל אין מחללין עליו את השבת</ab>

                        <ab><label>ו</label> מעשה שעברו יותר מארבעים זוג ועכבן רבי עקיבא בלוד שלח לו
                            רבן גמליאל אם מעכב אתה את הרבים נמצאת מכשילן לעתיד לבא</ab>

                        <ab><label>ז</label> אב ובנו שראו את החדש ילכו לא שמצטרפין זה עם זה אלא שאם
                            יפסל אחד מהן יצטרף השני עם אחר רבי שמעון אומר אב ובנו וכל הקרובין כשרין
                            לעדות החדש אמר רבי יוסי מעשה בטוביה הרופא שראה את החדש בירושלם הוא ובנו
                            ועבדו משוחרר וקבלו הכהנים אותו ואת בנו ופסלו את עבדו וכשבאו לפני בית דין
                            קבלו אותו ואת עבדו ופסלו את בנו</ab>

                        <ab><label>ח</label> אלו הן הפסולין המשחק בקוביא ומלוי ברבית ומפריחי יונים
                            וסוחרי שביעית ועבדים זה הכלל כל עדות שאין האשה כשירה לה אף הן אינן
                            כשירים לה</ab>

                        <ab><label>ט</label> מי שראה את החדש ואינו יכול להלך מוליכין אותו על החמור
                            אפילו במטה ואם צודה להם לוקחין בידם מקלות ואם היתה דרך רחוקה לוקחין בידם
                            מזונות שעל מהלך לילה ויום מחללין את השבת ויוצאין לעדות החדש שנאמר
                                <ref>ויקרא כ"ג</ref> אלה מועדי ה' אשר תקראו אותם במועדם</ab>

                    </div3>
                    <div3>
                        <head>פרק ב</head>
                        <ab><label>א</label> אם אינן מכירין אותו משלחין אחר עמו להעידו בראשונה היו
                            מקבלין עדות החדש מכל אדם משקלקלו המינין התקינו שלא יהו מקבלין אלא מן
                            המכירים</ab>

                        <ab><label>ב</label> בראשונה היו משיאין משואות משקלקלו הכותים התקינו שיהו
                            שלוחין יוצאין</ab>

                        <ab><label>ג</label> כיצד היו משיאין משואות מביאין כלונסאות של ארז ארוכין
                            וקנים ועצי שמן ונעורת של פשתן וכורך במשיחה ועולה לראש ההר ומצית בהן את
                            האור ומוליך ומביא ומעלה ומוריד עד שהוא רואה את חברו שהוא עושה כן בראש
                            ההר השני וכן בראש ההר השלישי</ab>

                        <ab><label>ד</label> ומאין היו משיאין משואות מהר המשחה לסרטבא ומסרטבא
                            לגרופינא ומגרופינא לחוורן ומחוורן לבית בלתין ומבית בלתין לא זזו משם אלא
                            מוליך ומביא ומעלה ומוריד עד שהיה רואה כל הגולה לפניו כמדורת האש</ab>

                        <ab><label>ה</label> חצר גדולה היתה בירושלים ובית יעזק היתה נקראת ולשם כל
                            העדים מתכנסים ובית דין בודקין אותם שם וסעודות גדולות עושין להם בשביל
                            שיהו רגילין לבא בראשונה לא היו זזין משם כל היום התקין רבן גמליאל הזקן
                            שיהו מהלכין אלפים אמה לכל רוח ולא אלו בלבד אלא אף החכמה הבאה לילד והבא
                            להציל מן הדליקה ומן הגייס ומן הנהר ומן המפולת הרי אלו כאנשי העיר ויש להם
                            אלפים אמה לכל רוח</ab>

                        <ab><label>ו</label> כיצד בודקין את העדים זוג שבא ראשון בודקין אותו ראשון
                            ומכניסין את הגדול שבהן ואומרים לו אמור כיצד ראית את הלבנה לפני החמה או
                            לאחר החמה לצפונה או לדרומה כמה היה גבוה ולאין היה נוטה וכמה היה רחב אם
                            אמר לפני החמה לא אמר כלום ואחר כך היו מכניסים את השני ובודקין אותו אם
                            נמצאו דבריהם מכוונים עדותן קיימת ושאר כל הזוגות שואלין אותם ראשי דברים
                            לא שהיו צריכין להן אלא כדי שלא יצאו בפחי נפש בשביל שיהו רגילים לבא</ab>

                        <ab><label>ז</label> ראש בית דין אומר מקודש וכל העם עונין אחריו מקודש מקודש
                            בין שנראה בזמנו בין שלא נראה בזמנו מקדשין אותו רבי אלעזר בר צדוק אומר אם
                            לא נראה בזמנו אין מקדשין אותו שכבר קדשוהו שמים</ab>

                        <ab><label>ח</label> דמות צורות לבנות היו לו לרבן גמליאל בטבלא ובכותל
                            בעלייתו שבהן מראה את ההדיוטות ואומר הכזה ראית או כזה מעשה שבאו שנים
                            ואמרו ראינוהו שחרית במזרח וערבית במערב אמר רבי יוחנן בן נורי עדי שקר הם
                            כשבאו ליבנה קיבלן רבן גמליאל ועוד באו שנים ואמרו ראינוהו בזמנו ובליל
                            עבורו לא נראה וקבלן רבן גמליאל אמר רבי דוסא בן הרכינס עדי שקר הן היאך
                            מעידים על האשה שילדה ולמחר כריסה בין שיניה אמר לו רבי יהושע רואה אני את
                            דבריך</ab>

                        <ab><label>ט</label> שלח לו רבן גמליאל גוזרני עליך שתבא אצלי במקלך ובמעותיך
                            ביום הכפורים שחל להיות בחשבונך הלך ומצאו רבי עקיבא מיצר אמר לו יש לי
                            ללמוד שכל מה שעשה רבן גמליאל עשוי שנאמר <ref>ויקרא כ"ג</ref> אלה מועדי
                            ה' מקראי קודש אשר תקראו אתם בין בזמנן בין שלא בזמנן אין לי מועדות אלא
                            אלו בא לו אצל רבי דוסא בן הרכינס אמר לו אם באין אנו לדון אחר בית דינו של
                            רבן גמליאל צריכין אנו לדון אחר כל בית דין ובית דין שעמד מימות משה ועד
                            עכשיו שנאמר <ref>שמות כ"ד</ref> ויעל משה ואהרן נדב ואביהוא ושבעים מזקני
                            ישראל ולמה לא נתפרשו שמותן של זקנים אלא ללמד שכל שלשה ושלשה שעמדו בית
                            דין על ישראל הרי הוא כבית דינו של משה נטל מקלו ומעותיו בידו והלך ליבנה
                            אצל רבן גמליאל ביום שחל יום הכפורים להיות בחשבונו עמד רבן גמליאל ונשקו
                            על ראשו אמר לו בוא בשלום רבי ותלמידי רבי בחכמה ותלמידי שקבלת דברי</ab>

                    </div3>
                    <div3>
                        <head>פרק ג</head>
                        <ab><label>א</label> ראוהו בית דין וכל ישראל נחקרו העדים ולא הספיקו לומר
                            מקודש עד שחשיכה הרי זה מעובר ראוהו בית דין בלבד יעמדו שנים ויעידו בפניהם
                            ויאמרו מקודש מקודש ראוהו שלשה והן בית דין יעמדו השנים ויושיבו מחבריהם
                            אצל היחיד ויעידו בפניהם ויאמרו מקודש מקודש שאין היחיד נאמן על ידי
                            עצמו</ab>

                        <ab><label>ב</label> כל השופרות כשרין חוץ משל פרה מפני שהוא קרן אמר רבי יוסי
                            והלא כל השופרות נקראו קרן שנאמר במשוך בקרן היובל</ab>

                        <ab><label>ג</label> שופר של ראש השנה של יעל פשוט ופיו מצופה זהב ושתי
                            חצוצרות מן הצדדין שופר מאריך וחצוצרות מקצרות שמצות היום בשופר</ab>

                        <ab><label>ד</label> בתעניות בשל זכרים כפופין ופיהן מצופה כסף ושתי חצוצרות
                            באמצע שופר מקצר וחצוצרות מאריכות שמצות היום בחצוצרות</ab>

                        <ab><label>ה</label> שוה היובל לראש השנה לתקיעה ולברכות רבי יהודה אומר בראש
                            השנה תוקעין בשל זכרים וביובלות בשל יעלים</ab>

                        <ab><label>ו</label> שופר שנסדק ודבקו פסול דבק שברי שופרות פסול ניקב וסתמו
                            אם מעכב את התקיעה פסול ואם לאו כשר</ab>

                        <ab><label>ז</label> התוקע לתוך הבור או לתוך הדות או לתוך הפיטם אם קול שופר
                            שמע יצא ואם קול הברה שמע לא יצא וכן מי שהיה עובר אחורי בית הכנסת או שהיה
                            ביתו סמוך לבית הכנסת ושמע קול שופר או קול מגילה אם כיון לבו יצא ואם לאו
                            לא יצא אף על פי שזה שמע וזה שמע זה כיון לבו וזה לא כיון לבו</ab>

                        <ab><label>ח</label> והיה כאשר ירים משה ידו וגבר ישראל וגומר <ref>שמות
                                י"ז</ref> וכי ידיו של משה עושות מלחמה או שוברות מלחמה אלא לומר לך כל
                            זמן שהיו ישראל מסתכלים כלפי מעלה ומשעבדין את לבם לאביהם שבשמים היו
                            מתגברים ואם לאו היו נופלין כיוצא בדבר אתה אומר <ref>במדבר כ"א</ref> עשה
                            לך שרף ושים אותו על נס והיה כל הנשוך וראה אותו וחי וכי נחש ממית או נחש
                            מחיה אלא בזמן שישראל מסתכלין כלפי מעלה ומשעבדין את לבם לאביהן שבשמים היו
                            מתרפאים ואם לאו היו נימוקים חרש שוטה וקטן אין מוציאין את הרבים ידי חובתן
                            זה הכלל כל שאינו מחויב בדבר אינו מוציא את הרבים ידי חובתן</ab>

                    </div3>
                    <div3>
                        <head>פרק ד</head>
                        <ab><label>א</label> יום טוב של ראש השנה שחל להיות בשבת במקדש היו תוקעים אבל
                            לא במדינה משחרב בית המקדש התקין רבן יוחנן בן זכאי שיהו תוקעין בכל מקום
                            שיש בו בית דין אמר רבי אלעזר לא התקין רבן יוחנן בן זכאי אלא ביבנה בלבד
                            אמרו לו אחד יבנה ואחד כל מקום שיש בו בית דין</ab>

                        <ab><label>ב</label> ועוד זאת היתה ירושלם יתירה על יבנה שכל עיר שהיא רואה
                            ושומעת וקרובה ויכולה לבא תוקעין וביבנה לא היו תוקעין אלא בבית דין
                            בלבד</ab>

                        <ab><label>ג</label> בראשונה היה הלולב ניטל במקדש שבעה ובמדינה יום אחד משחרב
                            בית המקדש התקין רבן יוחנן בן זכאי שיהא לולב ניטל במדינה שבעה זכר למקדש
                            ושיהא יום הנף כולו אסור</ab>

                        <ab><label>ד</label> בראשונה היו מקבלין עדות החדש כל היום פעם אחת נשתהו
                            העדים מלבוא ונתקלקלו הלוים בשיר התקינו שלא יהו מקבלין אלא עד המנחה ואם
                            באו עדים מן המנחה ולמעלה נוהגין אותו היום קדש ולמחר קדש משחרב בית המקדש
                            התקין רבן יוחנן בן זכאי שיהו מקבלין עדות החדש כל היום אמר רבי יהושע בן
                            קרחה ועוד זאת התקין רבן יוחנן בן זכאי שאפילו ראש בית דין בכל מקום שלא
                            יהוא העדים הולכין אלא למקום הוועד</ab>

                        <ab><label>ה</label> סדר ברכות אומר אבות וגבורות וקדושת השם וכולל מלכיות
                            עמהן ואינו תוקע קדושת היום ותוקע זכרונות ותוקע שופרות ותוקע ואומר עבודה
                            והודאה וברכת כהנים דברי רבי יוחנן בן נורי אמר ליה רבי עקיבא אם אינו תוקע
                            למלכיות למה הוא מזכיר אלא אומר אבות וגבורות וקדושת השם וכולל מלכיות עם
                            קדושת היום ותוקע זכרונות ותוקע שופרות ותוקע ואומר עבודה והודאה וברכת
                            כהנים</ab>

                        <ab><label>ו</label> אין פוחתין מעשרה מלכיות מעשרה זכרונות מעשרה שופרות רבי
                            יוחנן בן נורי אומר אם אמר שלש שלש מכולן יצא אין מזכירין זכרון מלכות
                            ושופר של פורענות מתחיל בתורה ומשלים בנביא רבי יוסי אומר אם השלים בתורה
                            יצא</ab>

                        <ab><label>ז</label> העובר לפני התיבה ביום טוב של ראש השנה השני מתקיע ובשעת
                            ההלל ראשון מקרא את ההלל</ab>

                        <ab><label>ח</label> שופר של ראש השנה אין מעבירין עליו את התחום ואין מפקחין
                            עליו את הגל לא עולין באילן ולא רוכבין על גבי בהמה ולא שטין על פני המים
                            ואין חותכין אותו בין בדבר שהוא משום שבות ובין בדבר שהוא משום לא תעשה אבל
                            אם רצה ליתן לתוכו מים או יין יתן אין מעכבין את התנוקות מלתקוע אבל
                            מתעסקין עמהן עד שילמדו והמתעסק לא יצא והשומע מן המתעסק לא יצא</ab>

                        <ab><label>ט</label> סדר תקיעות שלש של שלש שלש שעור תקיעה כשלש תרועות שעור
                            תרועה כשלש יבבות תקע בראשונה ומשך בשניה כשתים אין בידו אלא אחת מי שברך
                            ואחר כך נתמנה לו שופר תוקע ומריע ותוקע שלש פעמים כשם ששליח צבור חייב כך
                            כל יחיד ויחיד חייב רבן גמליאל אומר שליח צבור מוציא את הרבים ידי
                            חובתן</ab>
                    </div3>
                    <trailer>סליק מסכת ראש השנה</trailer>


                </div2>
                <div2 xml:id="ref.2.9" n="Taanit" type="tractate">
                    <head>משנה מסכת תענית</head>

                    <div3>
                        <head>פרק א</head>
                        <ab><label>א</label> מאימתי מזכירין גבורת גשמים רבי אליעזר אומר מיום טוב
                            הראשון של חג רבי יהושע אומר מיום טוב האחרון של חג אמר לו רבי יהושע הואיל
                            ואין הגשמים אלא סימן קללה בחג למה מזכיר אמר לו רבי אליעזר אף אני לא
                            אמרתי לשאול אלא להזכיר משיב הרוח ומוריד הגשם בעונתו אמר לו אם כן לעולם
                            יהא מזכיר</ab>

                        <ab><label>ב</label> אין שואלין את הגשמים אלא סמוך לגשמים רבי יהודה אומר
                            העובר לפני התיבה ביום טוב האחרון של חג האחרון מזכיר הראשון אינו מזכיר
                            ביום טוב הראשון של פסח הראשון מזכיר האחרון אינו מזכיר עד אימתי שואלין את
                            הגשמים רבי יהודה אומר עד שיעבור הפסח רבי מאיר אומר עד שיצא ניסן שנאמר
                                <ref>יואל ב'</ref> ויורד לכם גשם מורה ומלקוש בראשון</ab>

                        <ab><label>ג</label> בשלשה במרחשון שואלין את הגשמים רבן גמליאל אומר בשבעה בו
                            חמשה עשר יום אחר החג כדי שיגיע אחרון שבישראל לנהר פרת</ab>

                        <ab><label>ד</label> הגיע שבעה עשר במרחשון ולא ירדו גשמים התחילו היחידים
                            מתענין שלש תעניות אוכלין ושותין משחשיכה ומותרין במלאכה וברחיצה ובסיכה
                            ובנעילת הסנדל ובתשמיש המטה</ab>

                        <ab><label>ה</label> הגיע ראש חדש כסליו ולא ירדו גשמים בית דין גוזרין שלש
                            תעניות על הצבור אוכלין ושותין משחשיכה ומותרין במלאכה וברחיצה ובסיכה
                            ובנעילת הסנדל ובתשמיש המטה</ab>

                        <ab><label>ו</label> עברו אלו ולא נענו בית דין גוזרין שלש תעניות אחרות על
                            הצבור אוכלין ושותין מבעוד יום ואסורין במלאכה וברחיצה ובסיכה ובנעילת
                            הסנדל ובתשמיש המטה ונועלין את המרחצאות עברו אלו ולא נענו בית דין גוזרין
                            עליהם עוד שבע שהן שלש עשרה תעניות על הצבור הרי אלו יתרות על הראשונות
                            שבאלו מתריעין ונועלין את החנויות בשני מטין עם חשיכה ובחמישי מותרין מפני
                            כבוד השבת</ab>

                        <ab><label>ז</label> עברו אלו ולא נענו ממעטין במשא ומתן בבנין ובנטיעה
                            באירוסין ובנשואין ובשאילות שלום בין אדם לחברו כבני אדם הנזופין למקום
                            היחידים חוזרים ומתענים עד שיצא ניסן יצא ניסן ולא ירדו גשמים סימן קללה
                            שנאמר <ref>שמואל א' י"ב</ref> הלא קציר חטים היום וגומר</ab>

                    </div3>
                    <div3>
                        <head>פרק ב</head>
                        <ab><label>א</label> סדר תעניות כיצד מוציאין את התיבה לרחובה של עיר ונותנין
                            אפר מקלה על גבי התיבה ובראש הנשיא ובראש אב בית דין וכל אחד ואחד נותן
                            בראשו הזקן שבהן אומר לפניהן דברי כבושין אחינו לא נאמר באנשי נינוה
                                <ref>יונה ג'</ref> וירא אלהים את שקם ואת תעניתם אלא וירא אלהים את
                            מעשיהם כי שבו מדרכם הרעה ובקבלה הוא אומר <ref>יואל ב'</ref> וקרעו לבבכם
                            ואל בגדיכם</ab>

                        <ab><label>ב</label> עמדו בתפלה מורידין לפני התיבה זקן ורגיל ויש לו בנים
                            וביתו ריקם כדי שיהא לבו שלם בתפלה ואומר לפניהם עשרים וארבעה ברכות שמונה
                            עשרה שבכל יום ומוסיף עליהן עוד שש</ab>

                        <ab><label>ג</label> ואלו הן זכרונות ושופרות אל ה' בצרתה לי קראתי ויענני אשא
                            עיני אל ההרים וגומר ממעמקים קראתיך ה' תפלה לעני כי יעטוף רבי יהודה אומר
                            לא היה צריך לומר זכרונות ושופרות אלא אומר תחתיהן רעב כי יהיה בארץ דבר כי
                            יהיה בארץ אשר היה דבר ה' אל ירמיהו על דברי הבצרות ואומר חותמיהן</ab>

                        <ab><label>ד</label> על הראשונה הוא אומר מי שענה את אברהם בהר המוריה הוא
                            יענה אתכם וישמע בקול צעקתכם היום הזה ברוך אתה ה' גואל ישראל על השניה הוא
                            אומר מי שענה את אבותינו על ים סוף הוא יענה אתכם וישמע קול צעקתכם היום
                            הזה ברוך אתה ה' זוכר הנשכחות על השלישית הוא אומר מי שענה את יהושע בגלגל
                            הוא יענה אתכם וישמע קול צעקתכם היום הזה ברוך אתה ה' שומע תרועה על
                            הרביעית הוא אומר מי שענה את שמואל במצפה הוא יענה אתכם וישמע בקול צעקתכם
                            היום הזה ברוך אתה ה' שומע צעקה על החמישית הוא אומר מי שענה את אליהו בהר
                            הכרמל הוא יענה אתכם וישמע בקול צעקתכם היום הזה ברוך אתה ה' שומע תפלה על
                            הששית הוא אומר מי שענה את יונה ממעי הדגה הוא יענה אתכם וישמע בקול צעקתכם
                            היום הזה ברוך אתה ה' העונה בעת צרה על השביעית הוא אומר מי שענה את דוד
                            ואת שלמה בנו בירושלם הוא יענה אתכם וישמע בקול צעקתכם היום הזה ברוך אתה
                            ה' המרחם על הארץ</ab>

                        <ab><label>ה</label> מעשה בימי רבי חלפתא ורבי חנניה בן תרדיון שעבר אחד לפני
                            התיבה וגמר את הברכה כולה ולא ענו אחריו אמן תקעו הכהנים תקעו מי שענה את
                            אברהם אבינו בהר המוריה הוא יענה אתכם וישמע בקול צעקתכם היום הזה הריעו
                            בני אהרן הריעו מי שענה את אבותינו על ים סוף הוא יענה אתכם וישמע בקול
                            צעקתכם היום הזה וכשבא דבר אצל חכמים אמרו לא היינו נוהגין כן אלא בשער
                            מזרח ובהר הבית</ab>

                        <ab><label>ו</label>שלש תעניות הראשונות אנשי משמר מתענין ולא משלימין ואנשי
                            בית אב לא היו מתענין כלל שלש שניות אנשי משמר מתענין ומשלימין ואנשי בית
                            אב מתענין ולא משלימין שבע אחרונות אלו ואלו מתענין ומשלימין דברי רבי
                            יהושע וחכמים אומרים שלש תעניות הראשונות אלו ואלו לא היו מתענין כלל שלש
                            שניות אנשי משמר מתענין ולא משלימין ואנשי בית אב לא היו מתענין כלל שבע
                            אחרונות אנשי משמר מתענין ומשלימין ואנשי בית אב מתענין ולא משלימין</ab>

                        <ab><label>ז</label> אנשי משמר מותרים לשתות יין בלילות אבל לא בימים ואנשי
                            בית אב לא ביום ולא בלילה אנשי משמר ואנשי מעמד אסורין מלספר ומלכבס
                            ובחמישי מותרין מפני כבוד השבת</ab>

                        <ab><label>ח</label> כל הכתוב במגילת תענית דלא למספד לפניו אסור לאחריו מותר
                            רבי יוסי אומר לפניו ולאחריו אסור דלא להתענאה בהון לפניו ולאחריו מותר רבי
                            יוסי אומר לפניו אסור לאחריו מותר</ab>

                        <ab><label>ט</label> אין גוזרין תענית על הצבור בתחלה בחמישי שלא להפקיע
                            השערים אלא שלש תעניות הראשונות שני וחמישי ושני ושלש שניות חמישי שני
                            וחמישי רבי יוסי אומר כשם שאין הראשונות בחמישי כך לא שניות ולא
                            אחרונות</ab>

                        <ab><label>י</label> אין גוזרין תענית על הצבור בראש חודש בחנוכה ובפורים ואם
                            התחילו אין מפסיקין דברי רבן גמליאל אמר רבי מאיר אף על פי שאמר רבן גמליאל
                            אין מפסיקין מודה היה שאין משלימין וכן תשעה באב שחל להיות בערב שבת</ab>

                    </div3>
                    <div3>
                        <head>פרק ג</head>
                        <ab><label>א</label> סדר תעניות אלו האמור ברביעה ראשונה אבל צמחים ששנו
                            מתריעין עליהם מיד וכן שפסקו גשמים בין גשם לגשם ארבעים יום מתריעין עליהם
                            מיד מפני שהיא מכת בצורת</ab>

                        <ab><label>ב</label> ירדו לצמחין אבל לא ירדו לאילן לאילן ולא לצמחים לזה ולזה
                            אבל לא לבורות לשיחין ולמערות מתריעין עליהן מיד</ab>

                        <ab><label>ג</label> וכן עיר שלא ירדו עליה גשמים דכתיב <ref>עמוס ד'</ref>
                            והמטרתי על עיר אחת ועל עיר אחת לא אמטיר חלקה אחת תמטר וגומר אותה העיר
                            מתענה ומתרעת וכל סביבותיה מתענות ולא מתריעות רבי עקיבא אומר מתריעות ולא
                            מתענות</ab>

                        <ab><label>ד</label> וכן עיר שיש בה דבר או מפולת אותה העיר מתענה ומתרעת וכל
                            סביבותיה מתענות ולא מתריעות רבי עקיבא אומר מתריעות ולא מתענות איזהו דבר
                            עיר המוציאה חמש מאות רגלי ויצאו ממנה שלשה מתים בשלשה ימים זה אחר זה הרי
                            זה דבר פחות מכאן אין זה דבר</ab>

                        <ab><label>ה</label> על אלו מתריעין בכל מקום על השדפון ועל הירקון על הארבה
                            ועל החסיל ועל החיה רעה ועל החרב מתריעין עליה מפני שהיא מכה מהלכת</ab>

                        <ab><label>ו</label> מעשה שירדו זקנים מירושלם לעריהם וגזרו תענית על שנראה
                            כמלא פי תנור שדפון באשקלון ועוד גזרו תענית על שאכלו זאבים שני תינוקות
                            בעבר הירדן רבי יוסי אומר לא על שאכלו אלא על שנראה</ab>

                        <ab><label>ז</label> על אלו מתריעין בשבת על עיר שהקיפוה גוים או נהר ועל
                            הספינה המטרפת בים רבי יוסי אומר לעזרה ולא לצעקה שמעון התימני אומר אף על
                            הדבר ולא הודו לו חכמים</ab>

                        <ab><label>ח</label> על כל צרה שלא תבא על הצבור מתריעין עליהן חוץ מרוב גשמים
                            מעשה שאמרו לו לחוני המעגל התפלל שירדו גשמים אמר להם צאו והכניסו תנורי
                            פסחים בשביל שלא ימוקו התפלל ולא ירדו גשמים מה עשה עג עוגה ועמד בתוכה
                            ואמר לפניו רבונו של עולם בניך שמו פניהם עלי שאני כבן בית לפניך נשבע אני
                            בשמך הגדול שאיני זז מכאן עד שתרחם על בניך התחילו גשמים מנטפין אמר לא כך
                            שאלתי אלא גשמי בורות שיחין ומערות התחילו לירד בזעף אמר לא כך שאלתי אלא
                            גשמי רצון ברכה ונדבה ירדו כתיקנן עד שיצאו ישראל מירושלם להר הבית מפני
                            הגשמים באו ואמרו לו כשם שהתפללת עליהם שירדו כך התפלל שילכו להן אמר להן
                            צאו וראו אם נמחת אבן הטועים שלח לו שמעון בן שטח אלמלא חוני אתה גוזרני
                            עליך נידוי אבל מה אעשה לך שאתה מתחטא לפני המקום ועושה לך רצונך כבן שהוא
                            מתחטא על אביו ועושה לו רצונו ועליך הכתוב אומר <ref>משלי כ"ג</ref> ישמח
                            אביך ואמך ותגל יולדתך</ab>

                        <ab><label>ט</label> היו מתענין וירדו להם גשמים קודם הנץ החמה לא ישלימו לאחר
                            הנץ החמה ישלימו רבי אליעזר אומר קודם חצות לא ישלימו לאחר חצות ישלימו
                            מעשה שגזרו תענית בלוד וירדו להם גשמים קודם חצות אמר להם רבי טרפון צאו
                            ואכלו ושתו ועשו יום טוב ויצאו ואכלו ושתו ועשו יום טוב ובאו בין הערבים
                            וקראו הלל הגדול</ab>

                    </div3>
                    <div3>
                        <head>פרק ד</head>
                        <ab><label>א</label> בשלשה פרקים בשנה כהנים נושאין את כפיהן ארבע פעמים ביום
                            בשחרית במוסף ובמנחה ובנעילת שערים בתעניות ובמעמדות וביום הכפורים</ab>

                        <ab><label>ב</label> אלו הן מעמדות לפי שנאמר <ref>במדבר כ"ח</ref> צו את בני
                            ישראל ואמרת אליהם את קרבני לחמי וכי היאך קרבנו של אדם קרב והוא אינו עומד
                            על גביו התקינו נביאים הראשונים עשרים וארבע משמרות על כל משמר ומשמר היה
                            מעמד בירושלם של כהנים של לוים ושל ישראלים הגיע זמן המשמר לעלות כהנים
                            ולוים עולים לירושלם וישראל שבאותו משמר מתכנסין לעריהן וקוראין במעשה
                            בראשית</ab>

                        <ab><label>ג</label> ואנשי המעמד היו מתענין ארבעה ימים בשבוע מיום שני ועד
                            יום חמישי ולא היו מתענין ערב שבת מפני כבוד השבת ולא באחד בשבת כדי שלא
                            יצאו ממנוחה ועונג ליגיעה ותענית וימותו ביום הראשון בראשית ויהי רקיע בשני
                            יהי רקיע ויקוו המים בשלישי יקוו המים ויהי מאורות ברביעי יהי מאורות
                            וישרצו המים בחמישי ישרצו המים ותוצא הארץ בששי תוצא הארץ ויכלו השמים פרשה
                            גדולה קורין אותה בשנים והקטנה ביחיד בשחרית במוסף ובמנחה נכנסין וקורין על
                            פיהן כקורין את שמע ערב שבת במנחה לא היו נכנסין מפני כבוד השבת</ab>

                        <ab><label>ד</label> כל יום שיש בו הלל אין בו מעמד בשחרית קרבן מוסף אין בו
                            בנעילה קרבן עצים אין בו במנחה דברי רבי עקיבא אמר לו בן עזאי כך היה רבי
                            יהושע שונה קרבן מוסף אין בו במנחה קרבן עצים אין בו בנעילה חזר רבי עקיבא
                            להיות שונה כבן עזאי</ab>

                        <ab><label>ה</label> זמן עצי כהנים והעם תשעה באחד בניסן בני ארח בן יהודה
                            בעשרים בתמוז בני דוד בן יהודה בחמשה באב בני פרעוש בן יהודה בשבעה בו בני
                            יונדב בן רכב בעשרה בו בני סנאה בן בנימין בחמשה עשר בו בני זתוא בן יהודה
                            ועמהם כהנים ולוים וכל מי שטעה בשבטו ובני גונבי עלי בני קוצעי קציעות
                            בעשרים בו בני פחת מואב בן יהודה בעשרים באלול בני עדין בן יהודה באחד בטבת
                            שבו בני פרעוש שניה באחד בטבת לא היה בו מעמד שהיה בו הלל וקרבן מוסף וקרבן
                            עצים</ab>

                        <ab><label>ו</label> חמשה דברים אירעו את אבותינו בשבעה עשר בתמוז וחמשה בתשעה
                            באב בשבעה עשר בתמוז נשתברו הלוחות ובטל התמיד והובקעה העיר ושרף אפוסטמוס
                            את התורה והעמיד צלם בהיכל בתשעה באב נגזר על אבותינו שלא יכנסו לארץ וחרב
                            הבית בראשונה ובשניה ונלכדה ביתר ונחרשה העיר משנכנס אב ממעטין בשמחה</ab>

                        <ab><label>ז</label> שבת שחל תשעה באב להיות בתוכה אסור מלספר ומלכבס ובחמישי
                            מותרין מפני כבוד השבת ערב תשעה באב לא יאכל אדם שני תבשילין לא יאכל בשר
                            ולא ישתה יין רבן שמעון בן גמליאל אומר ישנה רבי יהודה מחייב בכפיית המטה
                            ולא הודו לו חכמים</ab>

                        <ab><label>ח</label> אמר רבן שמעון בן גמליאל לא היו ימים טובים לישראל כחמשה
                            עשר באב וכיום הכפורים שבהן בנות ירושלם יוצאות בכלי לבן שאולין שלא לבייש
                            את מי שאין לו כל הכלים טעונין טבילה ובנות ירושלים יוצאות וחולות בכרמים
                            ומה היו אומרות בחור שא נא עיניך וראה מה אתה בורר לך אל תתן עיניך בנוי תן
                            עיניך במשפחה <ref>משלי ל"א</ref> שקר החן והבל היופי אשה יראת ה' היא
                            תתהלל ואומר תנו לה מפרי ידיה ויהללוה בשערים מעשיה וכן הוא אומר <ref>שיר
                                ג'</ref> צאינה וראינה בנות ציון במלך שלמה בעטרה שעטרה לו אמו ביום
                            חתונתו וביום שמחת לבו ביום חתונתו זו מתן תורה וביום שמחת לבו זה בנין בית
                            המקדש שיבנה במהרה בימינו אמן</ab>
                    </div3>
                    <trailer>נשלמה מסכת תענית</trailer>


                </div2>
                <div2 xml:id="ref.2.10" n="Megillah" type="tractate">
                    <head>משנה מסכת מגילה</head>

                    <div3>
                        <head>פרק א</head>
                        <ab><label>א</label> מגילה נקראת באחד עשר בשנים עשר בשלשה עשר בארבעה עשר
                            בחמשה עשר לא פחות ולא יותר כרכין המוקפין חומה מימות יהושע בן נון קורין
                            בחמשה עשר כפרים ועיירות גדולות קורין בארבעה עשר אלא שהכפרים מקדימין ליום
                            הכניסה</ab>

                        <ab><label>ב</label> כיצד חל להיות יום ארבעה עשר בשני כפרים ועיירות גדולות
                            קורין בו ביום ומוקפות חומה למחר חל להיות בשלישי או ברביעי כפרים מקדימין
                            ליום הכניסה ועיירות גדולות קורין בו ביום ומוקפות חומה למחר חל להיות
                            בחמישי כפרים ועיירות גדולות קורין בו ביום ומוקפות חומה למחר חל להיות ערב
                            שבת כפרים מקדימין ליום הכניסה ועיירות גדולות ומוקפות חומה קורין בו ביום
                            חל להיות בשבת כפרים ועיירות גדולות מקדימין וקורין ליום הכניסה ומוקפות
                            חומה למחר חל להיות אחר השבת כפרים מקדימין ליום הכניסה ועיירות גדולות
                            קורין בו ביום ומוקפות חומה למחר</ab>

                        <ab><label>ג</label> איזו היא עיר גדולה כל שיש בה עשרה בטלנים פחות מכאן הרי
                            זה כפר באלו אמרו מקדימין ולא מאחרין אבל זמן עצי כהנים ותשעה באב חגיגה
                            והקהל מאחרין ולא מקדימין אף על פי שאמרו מקדימין ולא מאחרין מותרין בהספד
                            ובתעניות ומתנות לאביונים אמר רבי יהודה אימתי מקום שנכנסין בשני ובחמישי
                            אבל מקום שאין נכנסין לא בשני ולא בחמישי אין קורין אותה אלא בזמנה</ab>

                        <ab><label>ד</label> קראו את המגילה באדר הראשון ונתעברה השנה קורין אותה באדר
                            שני אין בין אדר הראשון לאדר השני אלא קריאת המגילה ומתנות לאביונים</ab>

                        <ab><label>ה</label> אין בין יום טוב לשבת אלא אוכל נפש בלבד אין בין שבת ליום
                            הכפורים אלא שזה זדונו בידי אדם וזה זדונו בכרת</ab>

                        <ab><label>ו</label> אין בין המודר הנאה מחבירו למודר ממנו מאכל אלא דריסת
                            הרגל וכלים שאין עושין בהן אוכל נפש אין בין נדרים לנדבות אלא שהנדרים חייב
                            באחריותן ונדבות אינו חייב באחריותן</ab>

                        <ab><label>ז</label> אין בין זב הרואה שתי ראיות לרואה שלש אלא קרבן אין בין
                            מצורע מוסגר למצורע מוחלט אלא פריעה ופרימה אין בין טהור מתוך הסגר לטהור
                            מתוך החלט אלא תגלחת וצפרים</ab>

                        <ab><label>ח</label> אין בין ספרים לתפילין ומזוזות אלא שהספרים נכתבין בכל
                            לשון ותפילין ומזוזות אינן נכתבות אלא אשורית רבן שמעון בן גמליאל אומר אף
                            בספרים לא התירו שיכתבו אלא יונית</ab>

                        <ab><label>ט</label> אין בין כהן משוח בשמן המשחה למרובה בגדים אלא פר הבא על
                            כל המצות אין בין כהן משמש לכהן שעבר אלא פר יום הכפורים ועשירית
                            האיפה</ab>

                        <ab><label>י</label> אין בין במה גדולה לבמה קטנה אלא פסחים זה הכלל כל שהוא
                            נידר ונידב קרב בבמה וכל שאינו לא נידר ולא נידב אינו קרב בבמה</ab>

                        <ab><label>יא</label> אין בין שילה לירושלם אלא שבשילה אוכלים קדשים קלים
                            ומעשר שני בכל הרואה ובירושלים לפנים מן החומה וכאן וכאן קדשי קדשים נאכלים
                            לפנים מן הקלעים קדושת שילה יש אחריה היתר וקדושת ירושלים אין אחריה
                            היתר</ab>

                    </div3>
                    <div3>
                        <head>פרק ב</head>
                        <ab><label>א</label> הקורא את המגילה למפרע לא יצא קראה על פה קראה תרגום בכל
                            לשון לא יצא אבל קורין אותה ללועזות בלעז והלועז ששמע אשורית יצא</ab>

                        <ab><label>ב</label> קראה סירוגין ומתנמנם יצא היה כותבה דורשה ומגיהה אם כיון
                            לבו יצא ואם לאו לא יצא היתה כתובה בסם ובסיקרא ובקומוס ובקנקנתום על הנייר
                            ועל הדפתרא לא יצא עד שתהא כתובה אשורית על הספר ובדיו</ab>

                        <ab><label>ג</label> בן עיר שהלך לכרך ובן כרך שהלך לעיר אם עתיד לחזור למקומו
                            קורא כמקומו ואם לאו קורא עמהן ומהיכן קורא אדם את המגילה ויוצא בה ידי
                            חובתו רבי מאיר אומר כולה רבי יהודה אומר מאיש יהודי רבי יוסי אומר מאחר
                            הדברים האלה</ab>

                        <ab><label>ד</label> הכל כשרין לקרות את המגילה חוץ מחרש שוטה וקטן רבי יהודה
                            מכשיר בקטן אין קורין את המגילה ולא מלין ולא טובלין ולא מזין וכן שומרת
                            יום כנגד יום לא תטבול עד שתנץ החמה וכולן שעשו משעלה עמוד השחר כשר</ab>

                        <ab><label>ה</label> כל היום כשר לקריאת המגילה ולקריאת ההלל ולתקיעת שופר
                            ולנטילת לולב ולתפלת המוספין ולמוספין ולוידוי הפרים ולוידוי המעשר ולוידוי
                            יום הכפורים לסמיכה לשחיטה לתנופה להגשה לקמיצה ולהקטרה למליקה ולקבלה
                            ולהזייה ולהשקיית סוטה ולעריפת העגלה ולטהרת המצורע</ab>

                        <ab><label>ו</label> כל הלילה כשר לקצירת העומר ולהקטר חלבים ואיברים זה הכלל
                            דבר שמצותו ביום כשר כל היום דבר שמצותו בלילה כשר כל הלילה</ab>

                    </div3>
                    <div3>
                        <head>פרק ג</head>
                        <ab><label>א</label> בני העיר שמכרו רחובה של עיר לוקחין בדמיו בית הכנסת בית
                            הכנסת לוקחין תיבה תיבה לוקחין מטפחות מטפחות לוקחין ספרים ספרים לוקחים
                            תורה אבל אם מכרו תורה לא יקחו ספרים ספרים לא יקחו מטפחות מטפחות לא יקחו
                            תיבה תיבה לא יקחו בית הכנסת בית הכנסת לא יקחו את הרחוב וכן במותריהן אין
                            מוכרין את של רבים ליחיד מפני שמורידין אותו מקדושתו דברי רבי יהודה אמרו
                            לו אם כן אף לא מעיר גדולה לעיר קטנה</ab>

                        <ab><label>ב</label> אין מוכרין בית הכנסת אלא על תנאי שאם ירצו יחזירוהו דברי
                            רבי מאיר וחכמים אומרים מוכרים אותו ממכר עולם חוץ מארבעה דברים למרחץ
                            ולבורסקי ולטבילה ולבית המים רבי יהודה אומר מוכרין אותו לשם חצר והלוקח מה
                            שירצה יעשה</ab>

                        <ab><label>ג</label> ועוד אמר רבי יהודה בית הכנסת שחרב אין מספידין בתוכו
                            ואין מפשילין בתוכו חבלים ואין פורשין לתוכו מצודות ואין שוטחין על גגו
                            פירות ואין עושין אותו קפנדריא שנאמר <ref>ויקרא כ"ו</ref> והשימותי את
                            מקדשיכם קדושתן אף כשהן שוממין עלו בו עשבים לא יתלוש מפני עגמת נפש</ab>

                        <ab><label>ד</label> ראש חדש אדר שחל להיות בשבת קורין בפרשת שקלים חל להיות
                            בתוך השבת מקדימין לשעבר ומפסיקין לשבת אחרת בשניה זכור בשלישית פרה אדומה
                            ברביעית החדש הזה לכם בחמישית חוזרין לכסדרן לכל מפסיקין בראשי חדשים
                            בחנוכה ובפורים בתעניות ובמעמדות וביום הכפורים</ab>

                        <ab><label>ה</label> בפסח קורין בפרשת מועדות של תורת כהנים בעצרת שבעה שבועות
                            בראש השנה בחדש השביעי באחד לחדש ביום הכפורים אחרי מות ביום טוב הראשון של
                            חג קורין בפרשת מועדות שבתורת כהנים ובשאר כל ימות החג בקרבנות החג</ab>

                        <ab><label>ו</label> בחנוכה בנשיאים בפורים ויבא עמלק בראשי חדשים ובראשי
                            חדשיכם במעמדות במעשה בראשית בתעניות ברכות וקללות אין מפסיקין בקללות אלא
                            אחד קורא את כולן בשני ובחמישי ובשבת במנחה קורין כסדרן ואין עולין להם מן
                            החשבון שנאמר <ref>ויקרא כ"ג</ref> וידבר משה את מועדי ה' אל בני ישראל
                            מצותן שיהו קורין כל אחד ואחד בזמנו</ab>

                    </div3>
                    <div3>
                        <head>פרק ד</head>
                        <ab><label>א</label> הקורא את המגילה עומד ויושב קראה אחד קראוה שנים יצאו
                            מקום שנהגו לברך יברך ושלא לברך לא יברך בשני ובחמישי ובשבת במנחה קורין
                            שלשה אין פוחתין ואין מוסיפין עליהן ואין מפטירין בנביא הפותח והחותם בתורה
                            מברך לפניה ולאחריה</ab>

                        <ab><label>ב</label> בראשי החדשים ובחולו של מועד קורין ארבעה אין פוחתין מהן
                            ואין מוסיפין עליהן ואין מפטירין בנביא הפותח והחותם בתורה מברך לפניה
                            ולאחריה זה הכלל כל שיש בו מוסף ואינו יום טוב קורין ארבעה ביום טוב חמשה
                            ביום הכפורים ששה בשבת שבעה אין פוחתין מהן אבל מוסיפין עליהן ומפטירין
                            בנביא הפותח והחותם בתורה מברך לפניה ולאחריה</ab>

                        <ab><label>ג</label> אין פורסין את שמע ואין עוברין לפני התיבה ואין נושאין את
                            כפיהם ואין קורין בתורה ואין מפטירין בנביא ואין עושין מעמד ומושב ואין
                            אומרים ברכת אבלים ותנחומי אבלים וברכת חתנים ואין מזמנין בשם פחות מעשרה
                            ובקרקעות תשעה וכהן ואדם כיוצא בהן</ab>

                        <ab><label>ד</label> הקורא בתורה לא יפחות משלשה פסוקים לא יקרא למתורגמן יותר
                            מפסוק אחד ובנביא שלשה היו שלשתן שלש פרשיות קורין אחד אחד מדלגין בנביא
                            ואין מדלגין בתורה ועד כמה הוא מדלג עד כדי שלא יפסוק המתורגמן</ab>

                        <ab><label>ה</label> המפטיר בנביא הוא פורס על שמע והוא עובר לפני התיבה והוא
                            נושא את כפיו ואם היה קטן אביו או רבו עוברין על ידו</ab>

                        <ab><label>ו</label> קטן קורא בתורה ומתרגם אבל אינו פורס על שמע ואינו עובר
                            לפני התיבה ואינו נושא את כפיו פוחח פורס את שמע ומתרגם אבל אינו קורא
                            בתורה ואינו עובר לפני התיבה ואינו נושא את כפיו סומא פורס את שמע ומתרגם
                            רבי יהודה אומר כל שלא ראה מאורות מימיו אינו פורס על שמע</ab>

                        <ab><label>ז</label> כהן שיש בידיו מומין לא ישא את כפיו רבי יהודה אומר אף מי
                            שהיו ידיו צבועות אסטיס ופואה לא ישא את כפיו מפני שהעם מסתכלין בו</ab>

                        <ab><label>ח</label> האומר איני עובר לפני התיבה בצבועין אף בלבנים לא יעבור
                            בסנדל איני עובר אף יחף לא יעבור העושה תפלתו עגולה סכנה ואין בה מצוה נתנה
                            על מצחו או על פס ידו הרי זו דרך המינות ציפן זהב ונתנה על בית אונקלי שלו
                            הרי זו דרך החיצונים</ab>

                        <ab><label>ט</label> האומר יברכוך טובים הרי זו דרך המינות על קן צפור יגיעו
                            רחמיך ועל טוב יזכר שמך מודים מודים משתקין אותו המכנה בעריות משתקין אותו
                            האומר מזרעך לא תתן להעביר למולך <ref>ויקרא י"ח</ref> ומזרעך לא תתן
                            לאעברא בארמיותא משתקין אותו בנזיפה</ab>

                        <ab><label>י</label> מעשה ראובן נקרא ולא מיתרגם מעשה תמר נקרא ומיתרגם מעשה
                            עגל הראשון נקרא ומיתרגם והשני נקרא ולא מיתרגם ברכת כהנים מעשה דוד ואמנון
                            לא נקראין ולא מיתרגמין אין מפטירין במרכבה ורבי יהודה מתיר רבי אליעזר
                            אומר אין מפטירין בהודע את ירושלים</ab>
                    </div3>
                    <trailer>נשלמה מסכת מגילה</trailer>


                </div2>
                <div2 xml:id="ref.2.11" n="Moed_Qatan" type="tractate">
                    <head>משנה מסכת מועד קטן</head>

                    <div3>
                        <head>פרק א</head>
                        <ab><label>א</label> משקין בית השלחין במועד ובשביעית בין ממעיין שיצא בתחלה
                            בין ממעיין שלא יצא בתחלה אבל אין משקין לא ממי הגשמים ולא ממי הקילון ואין
                            עושין עוגיות לגפנים</ab>

                        <ab><label>ב</label> רבי אלעזר בן עזריה אומר אין עושין את האמה בתחלה במועד
                            ובשביעית וחכמים אומרים עושין את האמה בתחלה בשביעית ומתקנין את המקולקלות
                            במועד ומתקנין את קלקולי המים שברשות הרבים וחוטטין אותן ומתקנין את הדרכים
                            ואת הרחובות ואת מקוות המים ועושין כל צורכי הרבים ומציינין את הקברות
                            ויוצאין אף על הכלאים</ab>

                        <ab><label>ג</label> רבי אליעזר בן יעקב אומר מושכים את המים מאילן לאילן
                            ובלבד שלא ישקה את כל השדה זרעים שלא שתו לפני המועד לא ישקם במועד וחכמים
                            מתירין בזה ובזה</ab>

                        <ab><label>ד</label> צדין את האישות ואת העכברים משדה האילן ומשדה הלבן שלא
                            כדרכו במועד ובשביעית וחכמים אומרים משדה האילן כדרכו ומשדה הלבן שלא כדרכו
                            ומקרין את הפירצה במועד ובשביעית בונה כדרכו</ab>

                        <ab><label>ה</label> רבי מאיר אומר רואין את הנגעים בתחלה להקל אבל לא להחמיר
                            וחכמים אומרים לא להקל ולא להחמיר ועוד אמר רבי מאיר מלקט אדם עצמות אביו
                            ואמו מפני ששמחה היא לו רבי יוסי אומר אבל הוא לו לא יעורר אדם על מתו ולא
                            יספידנו קודם לרגל שלשים יום</ab>

                        <ab><label>ו</label> אין חופרין כוכין וקברות במועד אבל מחנכים את הכוכין
                            במועד ועושין נברכת במועד וארון עם המת בחצר רבי יהודה אוסר אלא אם כן יש
                            עמו נסרים</ab>

                        <ab><label>ז</label> אין נושאין נשים במועד לא בתולות ולא אלמנות ולא מיבמין
                            מפני ששמחה היא לו אבל מחזיר הוא את גרושתו ועושה אשה תכשיטיה במועד רבי
                            יהודה אומר לא תסוד מפני שניוול הוא לה</ab>

                        <ab><label>ח</label> ההדיוט תופר כדרכו והאומן מכליב ומסרגין את המטות רבי
                            יוסי אומר אף ממתחין</ab>

                        <ab><label>ט</label> מעמידין תנור וכירים ורחים במועד רבי יהודה אומר אין
                            מכבשין את הרחים בתחלה</ab>

                        <ab><label>י</label> עושין מעקה לגג ולמרפסת מעשה הדיוט אבל לא מעשה אומן שפין
                            את הסדקין ומעגילין אותן במעגילה ביד וברגל אבל לא במחלצים הציר והצינור
                            והקורה והמנעול והמפתח שנשברו מתקנן במועד ובלבד שלא יכוין מלאכתו במועד
                            וכל כבשין שהוא יכול לאכול מהן במועד כובשן</ab>

                    </div3>
                    <div3>
                        <head>פרק ב</head>
                        <ab><label>א</label> מי שהפך את זיתיו ואירעו אבל או אונס או שהטעוהו פועלים
                            טוען קורה ראשונה ומניחה לאחר המועד דברי רבי יהודה רבי יוסי אומר זולף
                            וגומר וגף כדרכו</ab>

                        <ab><label>ב</label> וכן מי שהיה יינו בתוך הבור ואירעו אבל או אונס או
                            שהטעוהו פועלים זולף וגומר וגף כדרכו דברי רבי יוסי רבי יהודה אומר עושה לו
                            לימודים בשביל שלא יחמיץ</ab>

                        <ab><label>ג</label> מכניס אדם פירותיו מפני הגנבים ושולה פשתנו מן המשרה
                            בשביל שלא תאבד ובלבד שלא יכוין את מלאכתו במועד וכולן אם כיונו מלאכתן
                            במועד יאבדו</ab>

                        <ab><label>ד</label> אין לוקחין בתים עבדים ובהמה אלא לצורך המועד או לצורך
                            המוכר שאין לו מה יאכל אין מפנין מבית לבית אבל מפנה הוא לחצרו אין מביאין
                            כלים מבית האומן אם חושש להם מפנן לחצר אחרת</ab>

                        <ab><label>ה</label> מחפין את הקציעות בקש רבי יהודה אומר אף מעבין מוכרי
                            פירות כסות וכלים מוכרים בצינעה לצורך המועד הציידין והדשושות והגרוסות
                            עושין בצנעה לצורך המועד רבי יוסי אומר הם החמירו על עצמן</ab>

                    </div3>
                    <div3>
                        <head>פרק ג</head>
                        <ab><label>א</label> ואלו מגלחין במועד הבא ממדינת הים ומבית השביה והיוצא
                            מבית האסורין והמנודה שהתירו לו חכמים וכן מי שנשאל לחכם והותר והנזיר
                            והמצורע העולה מטומאתו לטהרתו</ab>

                        <ab><label>ב</label> ואלו מכבסין במועד הבא ממדינת הים ומבית השביה והיוצא
                            מבית האסורים והמנודה שהתירו לו חכמים וכן מי שנשאל לחכם והותר מטפחות
                            הידים ומטפחות הספרים ומטפחות הספג הזבין והזבות והנדות והיולדות וכל
                            העולין מטומאה לטהרה הרי אלו מותרין ושאר כל אדם אסורין</ab>

                        <ab><label>ג</label> ואלו כותבין במועד קידושי נשים גיטין ושוברין דייתיקי
                            מתנה ופרוזבולין אגרות שום ואגרות מזון שטרי חליצה ומיאונים ושטרי בירורין
                            וגזירות בית דין ואגרות של רשות</ab>

                        <ab><label>ד</label> אין כותבין שטרי חוב במועד ואם אינו מאמינו או שאין לו מה
                            יאכל הרי זה יכתוב אין כותבין ספרים תפילין ומזוזות במועד ואין מגיהין אות
                            אחת אפילו בספר עזרא רבי יהודה אומר כותב אדם תפילין ומזוזות לעצמו וטווה
                            על יריכו תכלת לציציתו</ab>

                        <ab><label>ה</label> הקובר את מתו שלשה ימים קודם לרגל בטלה הימנו גזרת שבעה
                            שמנה בטלה הימנו גזרת שלשים מפני שאמרו שבת עולה ואינה מפסקת רגלים מפסיקין
                            ואינן עולין</ab>

                        <ab><label>ו</label> רבי אליעזר אומר משחרב בית המקדש עצרת כשבת רבן גמליאל
                            אומר ראש השנה ויום הכפורים כרגלים וחכמים אומרים לא כדברי זה ולא כדברי זה
                            אלא עצרת כרגלים ראש השנה ויום הכפורים כשבת</ab>

                        <ab><label>ז</label> אין קורעין ולא חולצין ואין מברין אלא קרוביו של מת ואין
                            מברין אלא על מטה זקופה אין מוליכין לבית האבל לא בטבלא ולא באסקוטלא ולא
                            בקנון אלא בסלים ואין אומרים ברכת אבלים במועד אבל עומדין בשורה ומנחמין
                            ופוטרין את הרבים</ab>

                        <ab><label>ח</label> אין מניחין את המטה ברחוב שלא להרגיל את ההספד ולא של
                            נשים לעולם מפני הכבוד נשים במועד מענות אבל לא מטפחות רבי ישמעאל אומר
                            הסמוכות למטה מטפחות</ab>

                        <ab><label>ט</label> בראשי חדשים בחנוכה ובפורים מענות ומטפחות בזה ובזה
                                <ref>אבל</ref> לא מקוננות נקבר המת לא מענות ולא מטפחות איזהו עינוי
                            שכולן עונות כאחת קינה שאחת מדברת וכולן עונות אחריה שנאמר <ref>ירמיה
                                ט'</ref> ולמדנה בנותיכם נהי ואשה רעותה קינה אבל לעתיד לבא הוא אומר
                                <ref>ישעיה כ"ה</ref> בלע המות לנצח ומחה ה' אלהים דמעה מעל כל פנים
                            וגומר</ab>
                    </div3>
                    <trailer>נשלמה מסכת מועד קטן</trailer>

                </div2>
                <div2 xml:id="ref.2.12" n="Hagigah" type="tractate">
                    <head>משנה מסכת חגיגה</head>


                    <div3>
                        <head>פרק א</head>
                        <ab><label>א</label> הכל חייבין בראיה חוץ מחרש שוטה וקטן וטומטום ואנדרוגינוס
                            ונשים ועבדים שאינם משוחררים החיגר והסומא והחולה והזקן ומי שאינו יכול
                            לעלות ברגליו איזהו קטן כל שאינו יכול לרכוב על כתפיו של אביו ולעלות
                            מירושלם להר הבית דברי בית שמאי ובית הלל אומרים כל שאינו יכול לאחוז בידו
                            של אביו ולעלות מירושלם להר הבית שנאמר שלש רגלים</ab>

                        <ab><label>ב</label> בית שמאי אומרים הראייה שתי כסף וחגיגה מעה כסף ובית הלל
                            אומרים הראייה מעה כסף וחגיגה שתי כסף</ab>

                        <ab><label>ג</label> עולות במועד באות מן החולין והשלמים מן המעשר יום טוב
                            הראשון של פסח בית שמאי אומרים מן החולין ובית הלל אומרים מן המעשר</ab>

                        <ab><label>ד</label> ישראל יוצאין ידי חובתן בנדרים ונדבות ובמעשר בהמה
                            והכהנים בחטאות ואשמות ובבכור ובחזה ושוק אבל לא בעופות ולא במנחות</ab>

                        <ab><label>ה</label> מי שיש לו אוכלים מרובים ונכסים מועטים מביא שלמים מרובים
                            ועולות מועטות נכסים מרובים ואוכלין מועטין מביא עולות מרובות ושלמים
                            מועטין זה וזה מועט על זה נאמר מעה כסף ושתי כסף זה וזה מרובים על זה נאמר
                                <ref>דברים ט"ז</ref> איש כמתנת ידו כברכת ה' אלהיך אשר נתן לך</ab>

                        <ab><label>ו</label> מי שלא חג ביום טוב הראשון של חג חוגג את כל הרגל ויום
                            טוב האחרון של חג עבר הרגל ולא חג אינו חייב באחריותו על זה נאמר <ref>קהלת
                                א'</ref> מעוות לא יוכל לתקון וחסרון לא יוכל להמנות</ab>

                        <ab><label>ז</label> רבי שמעון בן מנסיא אומר איזהו מעוות שאינו יכול לתקון זה
                            הבא על הערוה והוליד ממנה ממזר אם תאמר בגונב וגוזל יכול הוא להחזירו ויתקן
                            רבי שמעון בן יוחי אומר אין קורין מעוות אלא למי שהיה מתוקן בתחלה ונתעוות
                            ואיזה זה תלמיד חכם הפורש מן התורה</ab>

                        <ab><label>ח</label> היתר נדרים פורחין באויר ואין להם על מה שיסמכו הלכות שבת
                            חגיגות והמעילות הרי הם כהררים התלויין בשערה שהן מקרא מועט והלכות מרובות
                            הדינין והעבודות הטהרות והטומאות ועריות יש להן על מי שיסמכו הן הן גופי
                            תורה</ab>

                    </div3>
                    <div3>
                        <head>פרק ב</head>
                        <ab><label>א</label> אין דורשין בעריות בשלשה ולא במעשה בראשית בשנים ולא
                            במרכבה ביחיד אלא אם כן היה חכם ומבין מדעתו כל המסתכל בארבעה דברים ראוי
                            לו כאילו לא בא לעולם מה למעלה מה למטה מה לפנים ומה לאחור וכל שלא חס על
                            כבוד קונו ראוי לו שלא בא לעולם</ab>

                        <ab><label>ב</label> יוסי בן יועזר אומר שלא לסמוך יוסי בן יוחנן אומר לסמוך
                            יהושע בן פרחיה אומר שלא לסמוך ניתאי הארבלי אומר לסמוך יהודה בן טבאי אומר
                            שלא לסמוך שמעון בן שטח אומר לסמוך שמעיה אומר לסמוך אבטליון אומר שלא
                            לסמוך הלל ומנחם לא נחלקו יצא מנחם נכנס שמאי שמאי אומר שלא לסמוך הלל אומר
                            לסמוך הראשונים היו נשיאים ושניים להם אב בית דין</ab>

                        <ab><label>ג</label> בית שמאי אומרים מביאין שלמים ואין סומכין עליהם אבל לא
                            עולות ובית הלל אומרים מביאין שלמים ועולות וסומכין עליהם</ab>

                        <ab><label>ד</label> עצרת שחל להיות בערב שבת בית שמאי אומרים יום טבוח אחר
                            השבת ובית הלל אומרים אין יום טבוח אחר השבת ומודים שאם חל להיות בשבת שיום
                            טבוח אחר השבת ואין כהן גדול מתלבש בכליו ומותרין בהספד ובתענית שלא לקיים
                            דברי האומרין עצרת אחר השבת</ab>

                        <ab><label>ה</label> נוטלין לידים לחולין ולמעשר ולתרומה ולקודש מטבילין
                            ולחטאת אם נטמאו ידיו נטמא גופו</ab>

                        <ab><label>ו</label> הטובל לחולין והוחזק לחולין אסור למעשר טבל למעשר והוחזק
                            למעשר אסור לתרומה טבל לתרומה והוחזק לתרומה אסור לקדש טבל לקודש והוחזק
                            לקודש אסור לחטאת טבל לחמור מותר לקל טבל ולא הוחזק כאילו לא טבל</ab>

                        <ab><label>ז</label> בגדי עם הארץ מדרס לפרושין בגדי פרושין מדרס לאוכלי תרומה
                            בגדי אוכלי תרומה מדרס לקודש בגדי קודש מדרס לחטאת יוסף בן יועזר היה חסיד
                            שבכהונה והיתה מטפחתו מדרס לקודש יוחנן בן גודגדא היה אוכל על טהרת הקדש כל
                            ימיו והיתה מטפחתו מדרס לחטאת</ab>

                    </div3>
                    <div3>
                        <head>פרק ג</head>
                        <ab><label>א</label> חומר בקודש מבתרומה שמטבילין כלים בתוך כלים לתרומה אבל
                            לא לקדש אחוריים ותוך ובית הצביטה בתרומה אבל לא בקודש הנושא את המדרס נושא
                            את התרומה אבל לא את הקדש בגדי אוכלי תרומה מדרס לקדש לא כמדת הקדש מדת
                            התרומה שבקדש מתיר ומנגב ומטביל ואחר כך קושר ובתרומה קושר ואחר כך
                            מטביל</ab>

                        <ab><label>ב</label> כלים הנגמרין בטהרה צריכין טבילה לקדש אבל לא לתרומה הכלי
                            מצרף מה שבתוכו לקדש אבל לא לתרומה הרביעי בקדש פסול והשלישי בתרומה
                            ובתרומה אם נטמאת אחת מידיו חברתה טהורה ובקדש מטביל שתיהן שהיד מטמא את
                            חברתה בקדש אבל לא בתרומה</ab>

                        <ab><label>ג</label> אוכלין אוכלים נגובין בידים מסואבות בתרומה אבל לא בקדש
                            האונן ומחוסר כפורים צריכין טבילה לקדש אבל לא לתרומה</ab>

                        <ab><label>ד</label> חומר בתרומה שביהודה נאמנים על טהרת יין ושמן כל ימות
                            השנה ובשעת הגיתות והבדים אף על התרומה עברו הגיתות והבדים והביאו לו חבית
                            של יין של תרומה לא יקבלנה ממנו אבל מניחה לגת הבאה ואם אמר לו הפרשתי
                            לתוכה רביעית קדש נאמן כדי יין וכדי שמן המדומעות נאמנין עליהם בשעת הגיתות
                            והבדים וקודם לגיתות שבעים יום</ab>

                        <ab><label>ה</label> מן המודיעית ולפנים נאמנין על כלי חרס מן המודיעית ולחוץ
                            אין נאמנין כיצד הקדר שהוא מוכר הקדירות נכנס לפנים מן המודיעית הוא הקדר
                            והן הקדירות והן הלוקחים נאמן יצא אינו נאמן</ab>

                        <ab><label>ו</label> הגבאין שנכנסו לתוך הבית וכן הגנבים שהחזירו את הכלים
                            נאמנין לומר לא נגענו ובירושלם נאמנין על הקדש ובשעת הרגל אף על
                            התרומה</ab>

                        <ab><label>ז</label> הפותח את חביתו והמתחיל בעיסתו על גב הרגל רבי יהודה אומר
                            יגמור וחכמים אומרים לא יגמור משעבר הרגל היו מעבירין על טהרת עזרה עבר
                            הרגל ביום ששי לא היו מעבירין מפני כבוד השבת רבי יהודה אומר אף לא ביום
                            חמישי שאין הכהנים פנויין</ab>

                        <ab><label>ח</label> כיצד מעבירים על טהרת עזרה מטבילין את הכלים שהיו במקדש
                            ואומרין להם הזהרו שלא תגעו בשלחן ובמנורה ותטמאוהו כל הכלים שהיו במקדש יש
                            להם שניים ושלישים שאם נטמאו הראשונים יביאו שניים תחתיהן כל הכלים שהיו
                            במקדש טעונין טבילה חוץ ממזבח הזהב ומזבח הנחשת מפני שהן כקרקע דברי רבי
                            אליעזר וחכמים אומרים מפני שהן מצופין</ab>
                    </div3>
                    <trailer>נשלמה מסכת חגיגה</trailer>


                </div2>
            </div1>
        </body>
    </text>
</TEI>
